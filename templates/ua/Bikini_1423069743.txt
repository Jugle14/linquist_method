Бікіні
Вишневський Януш


Моїм батькам  
Дрезден, Німеччина, світанок, середа,
14 лютого 1945 року
Її розбудила тиша. Не розплющуючи очей, вона поволі просунула руку під светр. Серце билося. Вона закусила губи. Дужче. Ще дужче. Коли ж відчула солоний смак крові, розплющила очі. Жива...
—	 Розкажеш мені казку? За це я принесу тобі води. А може, сигарету. Розкажеш?
Вона повернула голову в той бік, звідки долинав голос. Двоє округлих очей уважно вдивлялися в неї. Вона усміхнулася.
—	 Може бути та сама, що й учора, — наполягав він.
Не кажучи ні слова, вона підняла руку й почала ніжно
гладити розкуйовджену чуприну хлопця.
—	 Казок не розповідають уранці, — прошепотіла вона, — казки розповідають увечері.
Хлопець нахилився над нею й поцілував у чоло. Пасма його світлого волосся впали на її лице, потрапляючи в очі й прилипаючи до крові на вустах.
—	 Знаю, але сьогодні ввечері я мушу молитися. Та й через ті літаки нічого не чути. Ліпше розкажи мені тепер. Поки ми ще не вмерли...
Вона раптом відчула надокучливе поколювання під ключицею. Лише Маркус міг сказати щось таке, ну, так... та як же, з біса, як?! Так, наче між іншим. Зовсім просто. На видиху, значно тихіше, ніж головну думку, майже пошепки, сподіваючись, що, може, цього ніхто й не почує. «Поки ми ще не вмерли». Так, наче він говорив про газету, не про вчорашню, а про ту, ще тижневої давності! Саме тому вона вслухалася в Маркуса до останнього звуку. Навчилася цього торік, коли вони з Хайді й Гіннерком крали черешні в саду Цейсів...
Доктор Альберт фон Цейс мав скляне око, яке він за-туляв овальною шкіряною пов’язкою, що зав’язувалася ззаду на лисині, куці криві ноги й величезне черево. Маркус вважав його найбридкішим і єдиним «піратом без шиї», про якого він тільки чув. Відколи Маркус себе пам’ятав, Цейс завжди ходив у парадному чорному есе-сівському мундирі, коричневій сорочці, чорній краватці і червоній пов’язці зі свастикою на лівій руці. Навіть тоді, коли виходив лише в сад або прогулювався зі своєю вів-чаркою. Дивлячись на Цейса, можна було подумати, що Гітлер святкує свій день народження щодня.
Огорожа, що оточувала обійстя Цейсів, безпосе-редньо межувала з подвір’ям кам’яниці, де вона мешка-ла. На вулиці Грюнерштрасе, 18, у центрі Дрездена. Ні-хто до кінця так і не знав, яким чином у забудованій серцевині міста на головній вулиці з двобічним рухом могла постати вілла з величезним садом. Батьки, коли їх про це питалося, стишували голос, розводили рукам або, жартуючи, радили спитати про це в самого Цейса. Якось червневого пополудня тоді ще семилітній Маркус підійшов до живоплоту й гукнув писклявим голосом Цейсові, який саме обтинав трояндові кущі:
—	 Чому у пана такий великий будинок, а ми через це маємо таке маленьке подвір’я?
У дворі запала мертва тиша. Цейс побагровів, кинув зі злістю ножиці на траву, поправив на оці пов’язку, за-стебнув ґудзики на мундирі й наблизився до Маркуса, вигинаючи своїм величезним черевом пліт.
—	 Як тебе звати, щеня? Прізвище! — процідив він крізь зуби.
Маленький Маркус, притиснений до плоту під самим черевом Цейса, виструнчився, задер голову догори й щосили гукнув:
—	 Мене звати Маркус Ландграф, я німець і мешкаю в Дрездені на третьому поверсі!
Вона пригадує, що всі — на подвір’ї того сонячного пополудня було повно дітей і дорослих — вибухнули гуч-ним сміхом. Цейс наче оскаженів. Він затиснув руки на колючому дроті огорожі, його лице налилося кров’ю, видно було, як дрижать його щелепи, губи запінилися. За мить він відвернувся й, не сказавши ні слова, нерво-вим кроком рушив до будинку. По дорозі спіткнувся об металевий кошик, що стояв під черешнею, і впав. У дво-рі знову пролунав сміх. І вона, переповнена ненавистю, сміялася найголосніше.
Днів зо два по тому Хайді, п’ятнадцятилітня сестра Маркуса, Гіннерк, його старший сімнадцятилітній брат, і вона зустрілися пізнього вечора в льоху. Гілки розлогої черешні в саду Цейсів вгиналися під тягарем стиглих ягід. Не раз, ставши рядочком під огорожею, діти, по-розтулявши роти, мовчки стежили, як лакей і водночас садівник Цейсів, приставивши драбину, зриває черешні. Діти з надією чекали, доки нарешті лакей злізе з драби-ни. Він ніколи до них не підходив. Тоді Маркус прицілю-вався й кидав у нього камінцем. Іноді навіть влучав, та лакей не реагував і на це. Вона не пам’ятає, щоб він ко-ли-небудь вимовив до них бодай слово.
Пригадує, що востаннє вона їла черешні на день на-родження бабусі, влітку 1943 року. Бабуся, зачинивши двері, що вели до їхньої кухні, всипала кільканадцять ягід до щербатого глиняного кухля, обгорнула його сірим папером і обв’язала чорною гумкою. Для Лукаса...
— Віднесеш йому? — попросила бабуся. — Оце зараз. І не забудь перед тим загасити світло в передпокої.
Віднесла.
Завжди, коли вона спускалася до криївки під підлогою в передпокої, згадувала про першу зустріч із Лукасом. Переляканий чорнявий кучерявий хлопчик з великими, чорними, як вугілля, очима, сидів, скулившись, у найвід- даленішому кутку криївки й то по-німецькому, то на ідиш казав «дякую». Він з’явився у них одного дня...
Дідусь Лукаса — доктор медицини Мирослав Якоб Ротенберг — був практикуючим лікарем. Упродовж багатьох років він приймав хворих у передмісті Дрездена.
Бабуся Марта віддавна вважала, що лікарі нікому не потрібні. Це трохи дивувало: адже її власний чоловік був саме лікарем. Вона зазвичай любила говорити, що «таємниця медицини полягає лише в тому, аби чимось відво- лікти пацієнта, а природа сама собі зарадить». Так вона вважала доти, доки її півторарічний синочок не занедужав на якусь таємничу хворобу. Спершу, незабаром після народження хлопчика, помер, заразившись від пацієнта туберкульозом, її чоловік. Тепер помирав син. Жоден з німецьких лікарів не міг йому допомогти. Зовсім випадково, завдяки пораді знайомої польської єврейки, яка теж приїхала до Дрездена з Ополє, бабуся звернулася до Ротенберга. Той одразу розпізнав у недужого менінгіт, призначив антибіотики. Бабуся Марта казала, що на світі не може бути більшої вдячності, ніж та, яку вона відчула, коли її син прокинувся після кількаденної сплячки й усміхнувся до неї.
Коли одного дня в її будинку з’явився Лукас зі своїми батьками й вони наприкінці розмови наважилися спитати, чи може хлопець «за цих обставин та в цій ситуації зостатися тут на деякий час», бабуся Марта покликала до своєї кімнати невістку й онуку.
— Мамо, як ти можеш про це взагалі питати, — відповіла невістка й узяла Лукаса на руки.
Відтоді Лукас почав мешкати з ними. Під підлогою...
Того вечора вони збиралися «допомогти» садівникові Цейсів. Ну, насправді навіть не йому, а черешневому дереву Цейсів. Вона й сама не знає, як сталося, що раптом до льоху, в піжамі й калошах, з маленьким металевим відерцем у руці, ввійшов Маркус. Нічого не вдієш, довелося взяти його з собою. Над садовою хвірткою не було колючого дроту...
Вона об’їдалася в темноті черешнями просто з дере-ва. У плетений вербовий кошик встигла вкинути лише кілька ягід. Нараз в одному з вікон на другому поверсі вілли Цейсів запалилося світло. За мить почулося зна-йоме гавкання випущеної на балкон вівчарки. Наполохані діти кинулися навтьоки. Вона була вже майже біля огорожі, коли почула за собою тріск зламаної гілки і голос Маркуса. Вона скочила до дерева.
—	 Маркусе, що сталося? — пошепки спитала вона.
—	 Усе гаразд, просто підсковзнувся. Давно я не їв таких смачних черешень. А ті, що на вершечку, найбільші. Я нарвав повне відерце. Шкода, що я не взяв татову сумку. А ти? Багато назбирала? — спитав він.
—	 Маркусе, до біса, що трапилось?! — роздратовано перепитала вона.
—	 Ти витягнеш мені того цвяха з руки? — спокійно прошепотів він.
—	 Якого цвяха, Маркусе? — не зрозуміла вона.
—	 Та оцього, — тихо відповів він, підносячи вгору праву руку.
Бурий заіржавілий цвях, що виліз із мокрої дошки, на-скрізь пробив руку Маркуса й вийшов на другий бік.
—	 О Боже, ти тільки не плач...
—	 Витягнеш? — спокійно повторив він, випльовуючи кісточку черешні.
Вона міцно стиснула його зап’ястя своєю лівою рукою, а правою схопила дошку й смикнула на себе. За мить вони були вже біля огорожі.
Через два тижні після того Ганс-Юрген Ландграф, та-то Хайді, Маркуса й Гіннерка, що працював у бюро без-пеки на головному вокзалі Дрездена, непоказний, рахі-тичний, хворобливий чоловік, що повсякчас кашляв так, ніби от-от мав померти, за спеціальним наказом був пе-реведений «на більш відповідальну посаду». На Східний фронт...
—	 Ти тільки не плач, — сказав хлопець, витираючи пальцем сльози, що набігли їй на очі, — нині всі тут плачуть. Навіть Цейс. А Хайді взагалі цілу ніч то завивала, то нявкала, як кішка Резнерів у березні. Я через неї не міг спати.
—	 Та що ти, Маркусе! Ми ж домовилися про це ще в саду Цейсів. Ти забув? Я не плачу. Це просто солома з твого волосся. Вона потрапила мені в очі. Я справді не плачу, — сказала вона, стараючись, щоб голос звучав бадьоро.
Хлопець піднявся з колін, енергійно обтріпав штани, заправлені в повстяні гамаші, витягнув із кишені чорної шкіряної куртки вовняну шапку й натягнув її на голову. Він стояв перед нею, широко розставивши ноги, й намагався своїми короткими рученятами дотягнутися до кишень аж надто завеликої, як на нього, куртки. Кишені були на рівні його колін.
—	 Ну, ти подумай, а я тим часом принесу тобі води.
Вона дивилася, як він поволі віддалявся, обминаючи
людей, що спали на підлозі. За мить він зник у галереї, що вела до брами південного нефу костьолу.
Підвівшись і стоячи навколішках, вона огледілася. Крізь велику вирву на покрівлі, яка утворилася після другого нічного нальоту, проглядало сіре захмарене небо, тьмяно освітлюючи кільканадцятиметровий овал довкола вівтаря. Усе інше огортала темрява, що поступово переходила в морок. Наче на картинах Дюрера, які вона бачила ще перед війною під час шкільної екскурсії в Берлінському музеї! І так, як у ненависної батькові Лені Ріфеншталь, котру — але лише як фотографа — вона поціновувала устократ вище, ніж Дюрера! Ріфеншталь зуміла затримати мить. Дюрер лише відображав її і, додаючи забагато від себе, перестарався, доводячи майже до шаржу. У Ріфеншталь кольори плавно переходили з одного в інший. Усе було в досконало накладених один на одного відтінках сірого. Магічне сіре безмежжя. Сіре без меж. Вона дивилася на це, мов зачарована. Таке світло побачиш не часто. Може, лише єдиний раз на ціле життя, «поки ми ще живі...» Вона піднялася з колін і похапцем відкрила валізку. Обережно дістала пакуночок, загорнений у товсту хутряну камізельку, й витягла з нього фотоапарат.
Учора мама — під час першої тривоги — веліла їй узяти лише «конче потрібні речі». Найперше вона ретельно обгорнула фотоапарат і поклала його на товсту подушку зі светрів. Спочатку вважала, що це й усі «конче потрібні речі», які в неї є. А потім, коли мама вже була в передпокої й щораз гучніше квапила її, побігла була до дверей, але передумала. Вернулася до своєї кімнати й схопила перев’язану пачку листів від Гіннерка, світлину бабусі, обручку, яку вона зняла з її пальця, всі підручники з англійської, одну улюблену сукню, три комплекти змінної білизни, атлас світу у шкіряній оправі — нагороду за найкращі успіхи в навчанні, щоденник, що його вона вела упродовж семи років і ховала під матрацом, великий, як футбольний м’яч, збиток вати, яку потай підкрадала в матері. Якраз тепер вона мала «свої дні». Вона мала їх регулярно, щомісяця, уже понад шість років, але мама цього не помітила. Або тільки вдавала, що не помітила.
Мати не хотіла, аби її дочка наприкінці війни подорос-лішала, одже дівчину могли зґвалтувати. А ще й послати на фронт її сина. А їй доведеться чекати на листи від нього. І нарешті отримати жовтавий, запечатаний зо всіх боків конверт, тремтячими руками витягти з нього сірий аркуш паперу з якимось довжелезним номером у заго-ловку, довідатися, що це «особисто від фюрера» — хоча й без підпису — й прочитати, що той нескінченний номер «поліг смертю героя». Її мати ненавиділа фюрера. По- справжньому, тобто особисто. Ця ненависть до Гітлера була різновидом пристрасті, яку мати самовіддано пле-кала в собі і яка допомагала їй давати раду зі своїм без-силлям, незаслуженою самотністю й жаданням помсти. За те чекання на листи від чоловіка, за його відморожені під Сталінградом ноги, за непозбутний смуток віршів, які він складав для неї, за грубо вишкрябані лезом цензора переклади тих віршів на англійську, і нарешті за те, що вони з чоловіком соромилися бути німцями. Та найперше за той жовтавий конверт, який вона отримала на сходах із рук збентеженого, вбраного у вицвілий мундир молодого поштаря, що відводив очі. У середу, спекотного пополудня, 12 травня 1943 року. І ще ненавиділа за те, що кожної ночі їй сниться той нескінченний номер, який вона вивчила напам’ять, і за те, що в її чоловіка немає могили, до якої вона могла б доторкнутися, біля якої впала б на коліна й розпачливо розридалася...
Отож, коли їй здавалося, що більшої, щирішої нена-висті не може бути, вона зненавиділа ще дужче. За свою матір, яка в щербатий кухоль насипала черешень для єврейського хлопчика, що переховувався під підлогою передпокою...
Мати не тільки з нестямною* шаленою пристрастю ненавиділа, а й ставилася з презирством до Адольфа Г. До цього «недолугого, низькорослого, потворного, не-доумкуватого, божевільного ще з моменту зачаття кізя-ка, що викликає огиду, робить під себе зі страху, до цьо-го закомплексованого імпотента з Австрії, котрий, бувши злочинцем, не мав права отримати німецьку візу»... Анна пам’ятає, що коли вперше почула це з уст матері, їй було ще не більше десяти літ. Ще до війни. Батько тоді зірвався зі стільця й хутко зачинив вікно, а вона спитала, хто такий імпотент, що таке «зачаття» і що таке «віза». Мати лише усміхнулася на це, посадила її на коліна й, заплітаючи їй тремтячими руками коси, прошепотіла їй на вухо щось іще незрозуміліше. Пам’ятає, як батько з подивом глянув на матір.
—	 Крисю, погодься, ми ж бо не знаємо, чи Гітлер імпотент, а якщо навіть і так, то він заслуговує співчуття. Для кожного чоловіка це дуже болісна річ. Та й тоді, коли він приїхав у Німеччину, він ще не був злочинцем. І австрійцям не потрібна віза, щоби в’їхати в Німеччину, — тихо сказав він, — це вже давно залагоджено постано-вою від...
—	 Я знаю. Звичайно, знаю! І на підставі якої ідіотської постанови теж знаю, — вона торкнулася пальцями його вуст, наче хотіла заспокоїти. — Боже, а я ж знала, що ти це скажеш мені. Обожнюю тебе. І за це теж, — прошепотіла вона.
Протиснувшись крізь натовп, Анна подалася до сходів, що вели до амвона навпроти вівтаря. На мить спинилася й виставила діафрагму і витримку. Стрімкими сходами швиденько побігла вгору. Слідом почулися прокльони тих, що сиділи на приступках, бо когось розбудила чи зачепила ногами. Засапавшись, вона дісталася невеличкого напівкруглого майданчика, оточеного кам’яними різьбленими колонами, які утворювали щось на взірець балюстради, й зупинилася. Дівчина у високо задертій темно- синій сукні, з оголеними напруженими персами, що їх стискали чоловічі руки, то піднімалася, то опускалася, широко розставивши ноги над стегнами чоловіка, що лежав під нею на мармуровій підлозі амвона. Анна мимоволі зупинилася навпроти. Дівчина — десь, може, її роЛс- ниця або трохи старша — розплющила очі. Приязно всміхнулася. Потім знову замружилася. На мить завмерла. Язиком зволожила губи, піднесла пальці до рота, послинила їх, опустила вниз, рукою затулила пляму світлого волосся поміж широко розставлених стегон й трохи підвелася, відкинувши назад голову. Здавалося, дівчина перебувала в іншому світі, не звертаючи ані найменшої уваги на те, що коїлося довкола. І знову почала ритмічно підніматися й опускатися. Розпущене довге біляве волосся торкалося обличчя чоловіка, що лежав під нею...
Анні стало соромно. І водночас цікаво. А ще її охопило збудження. Врешті вона ще більше засоромилася, водночас відчуваючи провину. За те збудження, за те, що воно охопило її саме тепер, за цих умов, у цьому місці. Усе інше було цілком нормальним і абсолютно узгоджувалося з дійсністю. Вона пригадала собі розмови на цю тему вдома...
Вона була доволі «великою дівчинкою», щоб сприйня-ти й зрозуміти цю подію. Секс не був для неї ніяким табу. До того ж віддавна. Загалом, це було нормально. Секс у Третьому рейху давно перестав бути особистою, інтим-ною справою. Секс став справою публічною й політич-ною. Насамперед тому, що мав збільшувати народона-  
селения. І бралося до уваги лише це. Німецька жінка мала народжувати якомога більше дітей і до того ж яко-мога швидше. Про секс їй не конче було щось знати. Краще навіть не знати зовсім. Науки сексуального вихо-вання як такої не існувало. У цьому було щось параноїч- не, бо, з одного боку, заохочувалося до розмноження, яке не може обійтися без сексу, а з другого — його ото-чувано таємницею. Про секс вона більше дізнавалася — якщо взагалі це можна вважати знаннями — із сірих про-пагандистських листівок, розкладених на підвіконнях у школі, ніж від учителів на уроці..У тих прокламаціях не було нічого про близькість, стосунки, сім’ю і любов. На-томість було дуже багато про обов’язки, матку, про май-бутнє великого й численного істинно німецького народу. Вперше вона прочитала таку листівку тоді, коли ще не знала, що таке матка. Тоді їй було тринадцять. І це була єдина листівка, яку вона прочитала. Потім їх уникала.
Незабаром їй виповниться двадцять два. Декотрі з її подруг-ровесниць мали вже по трійко дітей. Первістків вони народжували ще гімназистками. Отримавши де-кретну відпустку, вони через рік, якщо мали бажання, верталися до школи. Головне — вони дали життя ще одній арійській дитині. Заміж вони могли й зовсім не ви-ходити. Маріанна, наприклад, до речі, донька євангелій- ного пастора, з якою Анна цілий рік сиділа за одною партою, народила двійко хлопчиків і дівчинку. Хлопчики- близнята народилися під час навчання Маріанни в гімназії, їхній батько — Ганс-Юрген, дівчинка ж народилася тоді, коли Ганс-Юрген уже одинадцять місяців був на фронті, тож ніяк не міг бути її татком. Оскільки країна потребувала дітей, то з цією проблемою не було жодного клопоту. Жінки мали народжувати, а німецькі чоловіки повинні були якомога частіше їх запліднювати. Дружин, коханок, подруг, знайомих на вечір чи на годину, а радше повій, чи як їх там звати. Найкраще було, коли німецьких жінок запліднювали есесівці. Це гарантувало чистоту нації. Адже їх за наказом Гіммлера перевіряли до десятого коліна. Есесівцем міг стати лише той чоловік, у якого «расова чистота» генеалогічного дерева була бездоганною з першого січня 1750 року. Таку дату з невідомих нікому мотивів установив Гітлер. Маріанна народила по-зашлюбну дитину від есесівця. Діти есесівців були «шля-хетним дарунком для німецького народу». Вона не знає, чи саме так було у випадку з Маріанною, яка після народження третьої дитини не повернулася до школи.
Анна часто розмовляла про це з батьками. Її батьки не робили з сексу ніякого табу. Коли їй виповнилося шістнадцять років, то на полиці їхньої домашньої бібліо-теки у вітальні раптом з’явилася книжка голландського автора Ван де Вельде. Певним чином це був сміливий крок з боку її батьків, адже нацисти й німецька церква винятково одноголосно заборонили читати його книги. Церква, на радість режимові, внесла її навіть до списку «заборонених книг», а нацисти засуджували її як «су-спільно шкідливу». Це привертало до книги ще більшу увагу. Ще донедавна маловідомий у Німеччині нідер-ландський гінеколог раптом став утіленням зла й амо-ральності. І то лише тому, що дозволив собі представити, науково описати й, що найгірше, вітати чуттєву близькість не для продовження роду, а лише як близь-кість закоханої пари. Спершу читання цієї книжки дава-лося їй важко (батько — спеціально — дістав англійський переклад), потім вона навчалася за нею англійської мо-ви, а згодом, коли вже все зрозуміла, захоплювалася.
Однак те, що було звичним у її родині, не було таким у інших. Знала про це від своїх ровесниць. Вони довідувалися про секс переважно з оповитих дешевою сенсацією «життєвих історій», нашіптуваних від вуха до вуха старшими, більш досвідченими у цій справі подругами. Вона ж могла розмовляти про це з батьками без жодного зніяковіння. Щоправда, лише тоді, коли при цій розмові не було бабусі Марти. Бабуся вважала, що діти мають бути зачаті виключно в темряві, в подружніх постелях, а народжувати їх мають право лише заміжні жінки: лише від од- ного-єдиного чоловіка, шлюб з яким освячений церквою. На все життя. Усе інше є гріхом і справжнім паскудством.
Відтоді, як з’явився «цей покруч і розпусник Гітлер», все стало сторч головою. Так вважала бабуся. Гітлер, на її думку, «заплямував і зганьбив німців» як ніхто інший. «Прикидається святим, а сам перетворив Німеччину на „найбільший бордель у світі“», — ось її слова.
Якось увечері вони говорили про це, і батько, чого майже ніколи з ним не траплялося, став на захист Гітле- ра. Він зовсім не вважав, на відміну від бабусі Марти, що Гітлер «розпусник». Навпаки, назвав його взірцем сексуальної чистоти і майже аскетичного стримування. Він єдиний із цілого пантеону грішних нацистських функціонерів не загрузнув у романах, зрадах, скандалах чи інтригах. І це при його нічим і ніким не обмеженій владі й доступі до цілих табунів жінок, які обожнювали його. Саме на Гітлера вони скеровували свої затамовані прагнення й оточували його шаленою закоханістю. Це стосувалося й молоденьких дівчат, і дозрілих заміжніх жінок, і робітниць, і дам із вищого світу, і простих селянок, і наві- жених художниць чи гарненьких актрис. Усі вони шалено бажали за всяку ціну зблизитися, із безсумнівно єдиною метою, з неодруженим Гітлером, який збуджував їх, ніби магічний любовний напій, з одного боку, становищем і владою, а з другого — підтримуваною своїм самітництвом надією, що будь-яка з них може стати саме його обраницею. Жінки, і не лише німкені, благали в своїх листах, щоб Гітлер став батьком їхньої дитини, його ім’я вони вигукували під час пологів, гамуючи таким чином біль.
Про декотрих із таких жінок довідувався народ. Але лише про декотрих, та й то лиш тоді, коли вважалося, що це з успіхом може прислужитися пропаганді. Серед них була чарівна баронеса Зігрід фон Лафферт, онука видатного композитора Вінфріда Вагнера, співачка Маргарет Слезак, архітекторка Герда Троост, непристойно багата Лілі фон Абеґґ, яка обсипала Гітлера грішми й задарила шедеврами мистецтва, фотограф і кінорежисер Лені Рі- феншталь, до нестями закохана в Гітлера англійська графиня Юніті Мітфорд, донька лорда Редсдейла, і Еуге- нія Хауґ, що в шістнадцять років закохалася в Гітлера і стала вірною послідовницею націонал-соціалістичної партії. Гітлер був і лишився для всіх цих жінок ідолом. Про інших, тисячі інших, народ не дізнавався. Та вже ніколи й не дізнається. Про тих, котрі писали йому листи з недвозначними пропозиціями, вкладаючи в конверт свої фотографії.
Найогиднішою серед тих так званих відомих жінок, на думку батька, була Лені Ріфеншталь. Її кінострічка «Тріумф волі», що відображала з’їзд нацистів у Нюрнбергу 1943 року, була взірцем тотального й тоталітарного обожнювання Гітлера. Високо згромаджені хмари, крізь які до глядача долинає гуркіт авіадвигунів, приземлення літака, величаве зниження його до сонму гітлерівських фанатиків. Сам же фюрер постає у тій кінострічці майже ангелом або неоязичницьким божеством, що сходить з небес до вірних, котрі шаленіють, очікуючи його. Жодна з обожнювачок Гітлера не сприяла народженню міфу про божественність фюрера більше, ніж Ріфеншталь. Саме вона своїми світлинами та кінострічками, і особливо «Тріумфом волі», створила візуальну ікону Третього рейху. Всім здавалося, що це лише надмірно відретушова- ний образ, але це була чистісінька правда. Кінострічку з ентузіазмом і захопленням було сприйнято за кордоном як «тріумф справжнього мистецтва», хоча по суті це був лише жалюгідний тріумф примітивного й банального сю-жету, зодягненого в бездоганну технічну форму. В очах Геббельса «рішуча Лені» була «чудотворцем», а Гітлер при кожній нагоді наголошував, як багато чим він завдя-чує їй. Усі знали, що вона його пестунка. Батько мало кого ненавидів, але Лені Ріфеншталь він ненавидів усім серцем — за її кон’юнктурність, за брехню, за лицемір-ство. Для батька вона була ніким іншим, як «повією від мистецтва», оточена такими ж приятелями й можновладними покровителями. У цьому дочка не зовсім погоджувалася з батьком. Світлини у Ріфеншталь були досконалі.
Пропаганда на кожному кроці підкреслювала, що єдиною обраницею й коханкою Гітлера є Німеччина. А щоб часом»? буЛЬ оіир^и, що з Гітлером як чоловіком «щось не так», обіч нього з’явилася непоказна, непретензійна, зовні скромна, на думку подруг, трішки свавільна й інколи норовиста фройляйн Єва Браун. Молода, зграбна, з виразною арійською вродою, сексуально приваблива, таємничо мовчазна дівчина з простої німецької родини. Вона ідеально пасувала Гітлерові, який не приховував своєї неприязні до інтелігентних жінок. Вона була помічницею власника фотоательє, а мріяла про кар’єру актриси. Єва, як і Гітлер, зачитувалася книгами Карла Мая і так само, як і Гітлер, захоплювалася непереможним і шляхетним Він- нету. Парадоксально, але Гітлер настільки захоплюється Карлом Маєм, що вже на початку війни часто рекомендує його твори своїм генералам, кажучи, що там вони віднайдуть яскраві взірці воєнних стратегій. Знання з тактики Гітлер черпає не з Клаузевіца, а з книг про індіянців! Але це так, між іншим. Фройляйн Єва Браун для Гітлера важила так само мало й так само багато, як його собака Блон- ді. Багато людей вважали, що Єва Браун обіч Гітлера є нічим іншим, як ширмою для прикриття його сексуального безсилля, його чоловічої нездатності чи, не дай Боже, гомосексуальних схильностей. Гітлер тривалий час не виявляв своєї гомофобії, а коли й доводилося, то робив це, з точки зору пропаганди, не надто переконливо. Він займав явно двоїсту позицію, наприклад, коли йшлося про заборону гомосексуалізму. Щоправда, ще 1935 року було значно посилено кару за порушення параграфа 175 німецького кримінального кодексу, який трактував гомосексуалізм як «найтяжчу розпусту», хоча показових процесів на той час ще не було. Виникало це вочевидь із історичного спадку Веймарської республіки, яка на це дивилася крізь пальці й ставилася до гомосексуалізму доволі толерантно. Це було абсолютним винятком для Європи й цілком неможливим для так званої демократичної Америки. У1934 році в Берліні й Кельні навіть існували офіційні, прорекламовані в газетах клуби для гомосексуалістів, які видавали власний часопис «Der Eigene», у кабаре Берліна, Кельна й Дюссельдорфа виступали трансвестити, а всі зацікавлені особи в Німеччині знали, що в готелі «Під орлом» на Йоганнісштрасе в Кельні щоночі киплять пристрасті в дусі Содома й Гоморри, а найкрасивіших хлопців на одну ніч можна надибати біля громадської вбиральні на Транкгассе. У «Майн кампф», що стала біблією для на-цистів, аж кипить від ненависті до євреїв і презирства до слов’ян, зате про гомосексуалістів Гітлер тут не обмовив-ся й словом. Це відбивалося й у його рішеннях. Серед нацистських керівників не бракувало гомосексуалістів. Наприклад, Рудольф Гесс, права рука Гітлера, відомий у певних колах як «Фройляйн Анна» або «Чорна Емма». Чи Бапьдур Бенедикт фон Шірах, керівник «Гітлерюгенду», який німці назвали «Гомоюгенд». У нацистів був пунктик щодо чистоти крові, і вони вважали, що євреїв слід знищувати, бо ушляхетнити їхню расу неможливо. Арійські гомосексуалісти все ж таки «чистої крові», лише «біологічно й розумово недосконалі», а отже, мають шанс на «виправлення». їх можна, наприклад, піддати кастрації або примусово вводити в них тестостерон. Тих же, хто не погоджувався, з 1938 року запроторювали до концтаборів. Єва Браун, яка демонстративно ночувала в Берггоф, літній баварській резиденції Гітлера в містечку Обер- запьцбург або разом із ним у Берліні, однозначно натякала, що вождь, навіть якщо платонічно й кохає богиню Німеччину, в жодному разі не є монастирським ченцем і ночами не буває самотнім. Зрозуміло, що буває тоді з жінкою. Молодою, арійською та ще й навдивовижу плідною. Це був дуже виграшний політичний і пропагандистський хід. Сексуально не визначений або й просто неви- значений фюрер без потенції не пасував на вождя народу, що мав плодитися, як кролі. Тож фройляйн Браун була тут дуже до речі, так само, як і вівчарка Блонді.
Батько не погоджувався з бабусею Мартою і в тому, що нинішня Німеччина — «бордель». Адже Гітлер, твер-див батько, ще в «Майн Кампф» мав на меті закрити всі публічні будинки. А прийшовши до влади в 1933 році, він так і вчинив, підписавши відповідний указ. На думку батька, фюрер зробив це з огляду на одну суттєву при-чину: в борделях повії не плодилися. Вагітна повія одра- зу втрачала працю, тож не одна з них вдавалася до під- пільного аборту. Окрім цього, Гітлер тим же указом заборонив використання презервативів і аборти. Отож борделі, контрольовані з німецькою пунктуальністю рап-товими нацистськими облавами, були приречені. І так воно й сталося. Борделі зникли фактично самі по собі. Та оскільки проституція незмінна супутниця всіх цивілі-зацій, то вільне місце мало чимось заповнитися. Тоді і з’явилися так звані «будинки радості». Це майже те ж саме, що й борделі, однак там жінки мали працювати «заради радості» або хоча б на бдаго Рейху. І працювали. Це факт. А потім позбувалися, підпільно, але. успішно, своєї небажаної вагітності. Німці не плодилися так, як того прагнув режим. Кількість позашлюбних дітей, як очікувалося, зовсім не зростала. Сумнозвісний нацистський лікар Фердинанд Гофман злісно дорікав, своїм співвітчизникам: «Німці використали 27 мільйонів кондомів». Невздовзі після цього Гімлер підсилив засторогу щодо контрацепції сміхотворним з юридичної точки зору пасажем: «Будь-яке трактування контрацепції для арійців є забороненим». Лише німцям можна було запропонувати такий закон. І лише німці могли його вигадати, та ще й послатися на авторитет так званих професорів. Одним з них був професор, що спеціалізувався на «расовій гігієні», доктор Фріц Ленц. Він «відважився» опублікувати на шпальтах газет результат своїх інтенсивних псевдороздумів і студій: «Якщо молодь вчасно розпочне расово чисті подружні зв’язки, то зможе дати народові до двадцяти дітей». Тож не дивно, що незабаром після цієї публікації люди стали жартувати: «За наказом фюрера вагітність скорочується з дев’яти до семи місяців». І не дивно, що Геббельс одразу засудив тих ре-дакторів газет, які поширили цей жарт.
Та навіть сам Гітлер не вірив у правомірність санкцій щодо таких дуже інтимних справ. І мав рацію. Число народжень арійських дітей аж ніяк не зростало. Натомість серед народу зростав дозвіл на розпусту, позашлюбний секс і «на найтяжчий гріх», як називала це бабуся. Нова хвиля розпусти почалася з того моменту, коли народ довідався, що з німецького кримінального кодексу в 1937 році, за особистою вказівкою фюрера, вилучено припис про обов’язкову кару за «подружню зраду». Німецька церква — і католицька, і протестантська — змовчала навіть тоді. Можливо, тому, що в такий спосіб висловлювала вдячність за «повне розуміння фюрером» і, як наслідок, скрупульозно приховувані пропагандою численні випадки «сексуальної активності священиків» як щодо жінок, так і щодо молодих чоловіків.
Загалом німецька церква, відколи Гітлер повністю за-панував у країні, послідовно мовчала «у всіх найважливі-ших питаннях». Так прокоментував це колись її батько. І «проблему неконтрольованих зачать, і проблему кон-трольованих убивств». І це при тому, що вождь так пато-логічно ненавидів релігію, часто називаючи її чистою містикою й окультизмом. Але про це її батько ніколи й ні-чого не говорив при бабусі.
Її мати під час цих дискусій здебільшого мовчала. Ін-коли лише нашіптувала їй на вухо, що кохання — най-важливіше. Що лише на нього варто чекати. А коли прийде те кохання, то вона сама — безпомильно — за-знає того прекрасного і навіть непереборного бажання. Зазнає. Без сумніву. Найпрекраснішого. І найважливі-шого бажання. І йому слід підкоритися. Так, як підкори-лася вона, коли зустріла в своєму житті її батька.
Вона рвучко повернула голову й підійшла до балю-стради амвона. Широко розставивши ноги й обіпершись об балюстраду, почала фотографувати.
Солдат, що молиться. Правою рукою він стискає куксу — все, що лишилося від лівої руки. У касці біля його ніг пломеніла свічка. Заплакане дівчатко із перебинтованою рукою сиділо на нічному горщику неподалік від солдата. За кілька метрів від них старенька в шубі й солом’яному брилику гладила худезного одновухого кота, тримаючи його на колінах. Поряд із нею чоловік читав книжку й перебирав чотки. За його спиною священик у великих окулярах. Він сидить у фотелі, курить цигарку й сповідає черницю, яка стоїть перед ним навколішки. Тут же, під розп’яттям, три притулені одне до одного тіла з опущеними головами. Наче Свята Трійця, яка вкупі чекає на екзекуцію.
Вона впізнала лице Лукаса...
Учора, коли вона з валізкою підбігла до дверей, мати чекала на неї з ножицями в руцК Біля її ніг, у металевих ночовках, лежав мундир бійця гітлерюгенду.
— Обітни йому волосся, одягни в цей мундир і зав’яжи очі. Зав’яжи йому очі ще до того, як він вийде нагору. Ти зрозуміла? Перед тим, як він вийде з клітки. Інакше осліпне. Повтори, що ти маєш зробити! — кричала мати, подаючи їй згорток чорної матерії.
Вона повторила, точніше, прокричала, як мати. Під-бігла до серванта, що стояв біля дверей вітальні. Обі-першись спиною, вона відсунула його. Потім на хвильку повернулася до кухні. Із шухляди буфету витягнула со-кирку до відбивання м’яса. Лезо сокирки запхала між мостинами. Підняла покриту паркетом ляду. Встала з колін і загасила світло. Потім лягла на підлогу й поволі заповзла в клітку. Лукас, скулившись, притискався спи-ною до стіни, що замикала вузький коридор. Вона нама-цала його голову. Поспіхом, у темряві, почала зрізувати йому волосся. Обоє мовчали. Лукас слухняно підставляв їй голову і цілував руку, коли та опинялася поряд з його губами. Вона зняла з нього черевики. Розстебнула шта-ни, стягла їх і поклала перед ним шерстяний мундир. Лу-кас усе зрозумів без слів. Вона пересвідчилася, що він перевдягнувся, й щільно зав’язала йому очі пов’язкою. І підштовхнула вперед. Мати, стоячи над лядою криївки, подала йому руку й витягнула назовні. Посадила його на підлозі й застебнула ґудзики на мундирі. Ще міцніше, для більшої певності, затягнула пов’язку на очах. Укляк-ла перед ним. Гладила його по голові й плакала. За мить вони були вже на вулиці, змішавшись із юрбою настрашених людей, що тікали.
Перші сирени почали вити ввечері, за п’ятнадцять хвилин до десятої. Її матір очікувала нальотів уже давно. Та все ж вона якось наївно вірила, що, беручи до уваги таку масу біженців зі сходу, англійці й американці, з гуманітарних міркувань, не бомбардуватимуть місто, переповнене жінками й дітьми. Очевидно, що не лише вона заспокоювала себе тією вірою, а й найголовніша людина в Дрездені гауляйтер Мартін Мучманн теж. Мати бродила містом, вишукуючи місця, де вони могли б сховатися. Справжніх бомбосховищ від авіанальотів було лише декілька. Однак це не завадило Мучманну — що ні для кого не було таємницею — звеліти вибудувати приватний бункер на Коме- ніусштрасе, 32. Населення мало — на думку влади — ховатися по пивницях. їхня пивниця вже місяць була залита водою, що витікала з потрісканих труб. Уночі, коли температура опускалася нижче нуля, вода замерзала.
Вони побігли за юрбою. Біля входу до першого схови-ща на розі Бетховенштрасе роївся мурашник переляка-них людей. У них не було анінайменшого шансу дістатися досередини. Почулося гудіння літаків, що наближалися. За кілька хвилин по двадцять другій безхмарне того дня небо над Дрезденом засяяло каскадами спалахів, схожих на величезні сонячні кулі. Враз стало ясно, наче серед білого дня. Вони знали, що за хвилю надлетять бомбовози. Кинулися бігти вузькою вулицею в напрямку церкви Фрауенкірхе, що височіла в центрі міста. Однією рукою вона тримала валізку, другою тягнула за собою Лукаса. Раптом дорогу їм перегородили пожежні машини, що стояли поперек вулиці. Вони повернули назад. Позаду чулося щораз дужче гудіння літаків і вибухи бомб. їй було страшно. Мати закричала, що «їм конче треба» бігти до сховища на Анненштрасе. То було єдине найближче сховище. На початку вулиці, вже біля церкви Анненкірхе, мати впала, вдарившись обличчям об покриту грязюкою кучугуру заледенілого снігу. Анна допомогла матері підвестися. Усі ворота церкви були відчинені навстіж. Вони  
забігли досередини й спинилися біля бічного вівтаря праворуч від головного входу. Вона пам’ятає, як мати присунула лавицю, що стояла перпендикулярно до стіни, й валізками прикрила вхід до кутка. Потім на руках перенесла туди Лукаса й, зірвавши пов’язку з його очей, поклала хлопчика на встелену соломою підлогу.
— Священики Анненкірхе були завбачливішими, ніж гауляйтер Мартін Мучманн і його ціла банда продажних посіпак, — почула вона материн голос.
Мати веліла їй лягти обіч хлопця й накрила їх ковд-рою. їй було страшно. Ще ніколи в житті не відчувала та-кого страху. Вона пам’ятає, як притуляла Лукаса до себе і раз по раз повторювала рядки з Рільке, благаючи словами поета, аби настала тиша. Після кожного нового вибуху, відлуння від якого доходило зовні, вона все го-лосніше просила тиші. За кілька хвилин і Лукас почав повторювати рядки вірша.
Вона не змогла змусити себе молитися. Навіть тут, у такому місці й у таку хвилину. І навіть в такому стані. Ті страшні, як на неї, ідолопоклонницькі рядки, які їх при-мушували вчити в школі на уроках релігії, забувалися одразу після того, як вона відповіла урок їх учителеві. Так само, які примітивні заримовані куплети, що прославляли фюрера, які вони хором повторювали під час щоденної ранкової лінійки перед початком занять. Вона не вірила у фюрера, у верховного вождя, чий культ було заборонено ставити під сумнів. Тому не вірила також і в Бога. Це не мало нічого спільного з втратою віри через страждання, що їх вона зазнала впродовж цих кількох літ від початку війни. Вона перестала вірити в Бога не через якесь розчарування, жаль, протест чи помсту за те, що Він допустив усе це, повернувшись до світу спиною саме тієї миті, коли світ потребував Його найбільше. Це було б, власне, запереченням віри і, на її думку, — ще більшою облудою, ніж молитися в хвилину смертельного страху. Упродовж останніх років вона не раз бачила, та й сама натерпілася через людей, поведінка яких зумовлювалася виключно безмежним, сліпим страхом перед карою за непослух команді, культу, наказу чи заповіді. Батько навчив її розумно сумніватися — особливо в тому, що так бездумно всі повторюють, — і ставити запитання. А мати, навчена колись своєю матір’ю, була взірцем того, що означає «не жити навколішки».
Анна не вірила в Бога, хоча й була охрещена; вбрана у білу сукню, вона проковтнула білу облатку на першому причасті, а під час миропомазання їй надали друге ім’я Марта. На честь бабусі. Інколи, лише дуже важливим для неї людям, вона називала себе цим іменем. Гіннерк обожнював її. Для нього вона була виключно Мартою. Тоді, коли він уперше цілував її, тоді, в темряві, як вони сиділи на траві на березі ставка в саду Цвінгертайх, він шепотів їй на вухо: «Моя Мартініка».
Бабуся Марта, уродженка — колись польського — ультракатолицького Ополє, не могла й подумки припу-стити, що її онука може бути нехрещеною. І батьки, уявивши можливі наслідки, очевидно, охрестили її, щоб догодити бабусі, у відомій дрезденській церкві Фрауен- кірхе. Тоді вони й уявити не могли, як знадобиться їхній єдиній дочці свідоцтво про хрещення. Адже з певного часу — це почалося ще тоді, коли вона вчилася в гімназії — дітей без цього сірого клаптика паперу одразу запідоз-рювали в «неарійському походженні», що псувало демо-графічну статистику школи. Кожний директор німецької школи, будучи чиновником Третього рейху, знав про це, бо ж кожен був зобов’язаний брати активну й дієву участь у «розбудові нової німецької спільноти». Расово чистої, арійської, красивої, здорової, працьовитої й, само собою розуміється, цілковито відданої фюрерові. Расово чистому й здоровому.
Це було найважливіше. Батьків психічно хворих дітей стерилізували згідно з особливим розпорядженням. Відповідно до закону від 1934 року. Стерилізації підляга-ли як психічно хворі чоловіки репродуктивного віку, так і невиліковні алкоголіки. А в 1939 році стали застосовува-ти евтаназію й до «хронічно хворих», що стало, за словами Геббельса «актом гуманізму».
Батько вважав, що саме Гітлерові, як нікому до нього, вдалося переконати німців у тому, що вони є обраним народом. Це Гітлер, Гіммлер і Геббельс запустили з цією метою ідею про «безсмертя народу». Зрозуміло, німець-кого. Цим поняттям вони привели сірих обивателів у за-хват. Влучно й дуже просто. Зводилися нові національні пам’ятники й скидалися попередні. Нові були набагато вищими, монументальнішими й такими примітивними, наче до будівлі пірамід фараони запросили Уолта Діснея. Закладалися музеї, присвячені національним традиціям, замовлялися вірнопідданим науковцям псевдонаукові способи класифікації культур і рас, збирався вітчизняний фольклор, розроблявся канон національної літератури, а все, що в канон не вписувалося, демонстративно знищувалось. Вони навіть засновували нові національні свята, організовували урочисті церемонії вшанування полеглих за «праве діло». Утверджували нові прапори й наказували створювати нові гімни, збирали юрмища людей на парадах з нагоди нових національних подій. За дуже короткий час їм вдалося створити міф. А коли міф сприймається свідомо, то настає заміна культурних цінностей. Тоді новий стиль стосунків, нові цінності й символи стають звичними, питомими й зрозумілими кожному. І міф починає випереджати історію. Натура завжди випереджала культуру. Культурні цінності доступні не всім, бо осягнення їх потребує знань і розумових зусиль. У міф досить просто вірити. Зовсім не треба його розуміти. Це ж стосується і культури, якщо з неї роблять масову. Картини стали простими й зрозумілими. Геббельс і його почет досягли того, що по радіо почали звучати лише патріотичні пісні та ще патріотичніші примітивні оперетки, а найбільш поціновуваним скульптором у ці часи став якийсь там собі Арно Брекер, який ліпив свої колосальні фігури, що мали зі справжнім мистецтвом стільки ж спільного, як садові гноми з античною культурою. Та це не завадило Гітлерові вважати, що колоси Брекера належать до «найпрекрасніших скульптур, котрі будь-коли поставали в Німеччині». Опріч Брекера стояли Торак і
Клімш — ще одна пара художників від семи хвороб. Усе інше, за словами Гітлера, це витвори «звироднілих заїк, бездарних саботажників, психів і гендлярів». Такої ж думки були і всі ті, що завзято фотографувалися на тлі «творінь» Брекера, Торака та Клімша в Берліні чи Мюнхені.
І ще щось одне вдалося гітлерівцям. І чи не найважливіше. Вони постійно підігрівали до температури кипіння нарцисизм мас, і люди врешті-решт повірили, що вони зовсім не є додатком до диктатури. Гітлер переконував їх у цьому при найменшій нагоді. Він повторював: «Ви стоїте переді мною, як схвильоване море, переповнене священним обуренням і безмежним гнівом».
Гітлерові, як нікому, крім хіба що Сталіну, вдалося пе-реконати маси в тому, що саме вони є диктатурою. У цьому була його найбільша особиста заслуга. Він прагнув стати художником, філософом, архітектором, та став, однак, актором. Досконалим актором. Саме він гіпнотизував німців своїми промовами. Він — довершений сценограф і режисер своїх виступів, що мали справляти враження імпровізації. Кожен із них — спектакль. Усе починалося в тиші. Гітлер стояв мовчазний і незрушний, потім починав говорити спокійним низьким голосом, поволі підвищував його аж до істеричного крику, занурюючи натовп у транс і доводячи його до екстазу. Додаймо до цього ще й небувалий естетичний зоровий ефект, проміння авіаційних прожекторів, символи, викладені з палаючих факелів, масові гімнастичні вправи, що скидалися на еротичні балетні етюди, патетична, гучна, наче з неба, музика... Несамовита жестикуляція і тиради фюрера, що стоїть у світлі прожектора на тлі чорної свастики в білому колі криваво-червоного полотнища та його улюблені слова «абсолютно», «непохитно», «рішуче», «остаточно», «невтомно», «доленосно», «вічно». Слова прості, доступні, однозначні, зрозумілі кожному. Він викрикував всім у вуха саме те, що вони хотіли почути. Селянам: «Це ви е основою народу», робітникам: «Робітники — це аристократи «Третього рейху», фінансистам і промисловцям: «Ви належите до вищої раси, ви маєте право бути вождями». Гітлер своїм найпримітивнішим інстинктивним популізмом був близький кожному. Як давній друг, як добродій і невтомний захисник. Для всіх без винятку. Для старих і дітей, шоферів і залізничників, учителів і різників, поетів і пекарів.
Гітлер уперше використав для своїх виступів електричні підсилювачі. Завдяки їм юрбі здавалося, що голос вождя звучить десь згори. Не виключено, але без підсилювачів Гітлеру ніколи б не вдалося підкорити Німеччину. І все це супроводжувалося моторошними світловими ефектами. Абсолютно новаторський лропагандистський шедевр, яким, без сумніву, надалі скористаються й інші. Лише Гітлеру вдається, як запевняла геббельсівська пропаганда, добитися такого ефекту, щоб після промов фю- рера «жінки з непритомним виразом обличчя у знемозі сповзали додолу, наче ганчір’яні ляльки, а вигук «хайль» наприкінці його промов був таким гучним, що «багатьом людям здавалося, ніби ось-ось заваляться дахи».
Неважко здогадатися, як це могло впливати. І справді впливало. Навіть і за межами Німеччини. 1938 року, за рік до початку війни, Адольф Гітлер був номінований на Нобелівську премію. Особливу премію — премію миру! Він мав її отримати 1939 року. Його номінацію запропонував якийсь Е. Г. Ц. Брандт, шведський політик із німецьким прізвищем та з мозком пацюка. Зрештою, такий мозок властивий більшості політиків. Та це не завадило Бранд- тові бути обраним демократичним шляхом до шведського парламенту. Адольф Гітлер — лауреат Нобелівської премії миру! Це було чи не найбільше збочення за всю історію людства! Гітлер, між іншим, того року конкурував із Ґанді . Коли ж виявилося, що Гітлер не має шансу, то, за наказом Геббельса, з метою уникнення компрометації кандидатуру фюрера в лютому 1939 року було відкликано. Геббельс прекрасно знав, що у вересні 1939 року почнеться війна. І ніхто не вручатиме Нобелівських премій ні в листопаді, ні в грудні того року. Надто премії миру.
Формування нового, ідеального виду Ното Оегтапі- сиэ, який мав відповідати вимогам та амбіціям «тисячо-літнього рейху», розпочиналося ще в дитсадку, а потім ще наполегливіше продовжувалося в школі — це було формування виду расово чистого, арійського до остан-ньої краплини крові. Вона пригадала, як батько якось спитав її, чи пам’ятає вона вірш:
Оберігай чистоту своєї крові,
Вона не лише твоя.
Припливає вона здалеку
І відпливає далеко.
Несе в собі спадок тисячі предків.
На ній тримається все майбуття!
Вона — це все твоє життя.
Вона пам’ятала. Аякже. їй довелося вивчити його на-пам’ять. Діти декламували той віршик уже в п’ятому кла-сі. А потім на команду підносили руку вгору. Вона також. Нічого не розуміючи.
Учителі в школі з власної волі дбали про стан перма-нентного патріотичного екстазу. Так звана расова чисто-та була найважливішою ознакою того патріотизму від початку Третього рейху. Вона пам’ятала, як вислухову-вала на уроках з історії оповіді про роль дотримання «бездоганної арійськості». Її вчителька твердила, що давні цивілізації занепадали тому, що допустили до змі-шування крові, а «втрата расової чистоти назавжди руй-нує щастя народу».
Тепер своє арійське походження треба було ще й під-твердити. Документально. Якщо в когось такого документа не було, це одразу кидало на нього тінь підозр. Дуже небезпечних підозр. Учня пересаджували на останні парти. Його прізвища не зачитували під час перевірки присутності. Йому не можна було пообідати в шкільній їдальні. Позбавлені гідності діти не мали також права відчувати  
голод. Однак на лінійках, де вихваляли фюрера, вони мусили бути. Тож допоки вони не принесли сірі клаптики паперу , які б засвідчували їхню «расову чистоту», вони ніби й не існували. А на лінійках вони були потрібні, як додаткові децибели. Та досить було принести посвідки, ці діти знову ставали повноправними членами колективу. Але тільки за наявності відповідної печатки. Якщо ж у довідці не було дати або реєстраційного номеру чи вона була написана не по-німецькому, — у такому випадку людська гідність знову бралася під сумнів на тиждень або на два. До остаточного оформлення документації. Таке, до речі, трапилося з Іреною, сусідкою по парті. Вона народилася в німецькій сім’ї у маленькому селі неподалік від Бреслау, але через рік після вибуху війни її батьки в пошуках праці перебралися до Дрездена. Священик, який хрестив її, був «погано» й «недостатньо» онімеченим поляком. Погано — тому, що не вмів писати по-німецькому. Недостатньо, бо свідоцтво про її хрещення склав на польський манер. У ньому було її прізвище, імена батьків, була печатка з чорним німецьким «орлом», але не було реєстраційного номера та ще й якась примітка була написана від руки по- польському. Цього було достатньо, щоб бюрократи ніколи не визнали Ірину повноцінною арійкою.
Сама ж Анна мала бездоганне свідоцтво про хрещен-ня завдяки непохитним католицьким переконанням ба-бусі Марти. Але, дякуючи своїм батькам, вона під час лі-нійки завжди мовчала.
Часом їй здавалося, що то зовсім не Гітлер, а його паралізовані страхом бюрократи порядкують у цій країні. Колись вона дискутувала з батьком на цю тему. Вона пригадує, як батько розповідав їй про якогось російсь-кого Гітлера на прізвище Шталін чи Сталін. Вона вже точно не пригадує. Колись Сталін начебто поїхав у Си-бір. Про ту його пропагандистську поїздку трубили всі газети. Сталін відвідав табір заслання для так званих противників режиму. Він розмовляв із в’язнями, жарту-вав. Пив з ними горілку. Від одного з них, грузина, — а Сталін і сам народився в Грузії, — довідався, що той  
був засланий за те, що не постачив державі вісімдесят кубічних метрів дерева, як того вимагалося. Сталін спитав в’язня, чому він так вчинив. Виявилося, що найближчий ліс ріс понад двісті верст від дому грузина, в якого не було навіть коня. Увечері, від’їжджаючи з табору, п’яний Сталін наказав негайно звільнити грузина, а начальника табору розстріляти.
Її батько — та вона й сама це прекрасно розуміла — переконував її на тому прикладі, що Сталін — це дикта- тор-дегенерат, такий, як єгипетський, засліплений вла-дою фараон із Quo Vadis — батько подарував їй цю книгу на п’ятнадцятиліття, — що сам мав би бути страченим. Адже це міністри Сталіна наказали чиновникам у Грузії постачати дерево, це він сам підписав те розпоряджен-ня й це він, сам того не відаючи, запроторив невинного грузина до Сибіру. Сталін, так само, як і Гітлер, створив цю потворну державну систему. Але батькові не варто було її в чомусь переконувати. Вона хотіла тільки знати, чи він думає так само. Він думав так само. Для неї це було дуже важливо. Найважливіше.
Батьки Гіннерка, наприклад, взагалі не думали. Так міркував Гіннерк, хоча вона йому й не вірила. Його бать-ки вважали, що треба вчасно вивішувати прапор у вікні, разом з усіма енергійно підносити праву руку вгору й широко відчиняти вікна, коли по радіо промовляє фюрер. Навіть узимку, коли ще до Різдва вже було використано все вугілля, отримане на картки, й доводилося сидіти біля столу в пальті і куфайках. Гіннеркові було соромно за них. Та він ніколи не сперечався, не дорікав їм і теж слухняно вдягав куфайку. Чи не з цієї причини Гіннерк так охоче приходив до неї взимку? У них вікна, окрім теплої весни й літа, завжди були закриті. А коли промовляв фюрер, то навіть улітку, коли було дуже спекотно, її мати, за-чувши голос Гітлера, щільно їх зачиняла.
Ні! Вона не могла змусити себе молитися.
Лукас, притулившись до неї, щокілька хвилин пере-свідчувався, чи вона поруч, торкаючись долонею її стег-на. Коли нарешті запала тиша, він заснув. Часом він ви- гукував щось уві сні на ідиш. Тоді вона затуляла йому рота. Вона боялася заснути. Не хотіла, аби хтось знав, що Лукас говорить на ідиш. Хай навіть уві сні. Вона міцно притиснула личко Лукаса до своїх грудей. Хотіла заснути. Хотіла бачити сни...
Десь перед першою годиною її розбудила мати. Лу-кас усе ще спав. Вона встала, щільно загорнула його ковдрою і сіла на дерев’яній лаві. Двоє людей стояли обіч матері. Низенька, згорблена жінка в сірому полата-ному пальті вдивлялася у сплячого хлопчика. Чоловік намагався щось сказати, але не'міг видобути з себе ні слова. Нараз він упав перед нею на коліна й обняв її ступні. Вона не розуміла, що відбувається. Не знала тих людей. Мати рвучко підняла чоловіка з колін, швидко підвівшись з лавиці.
—	 Дозволь познайомити тебе з панею Марією Ротен- берг і паном доктором Якобом Ротенбергом. Це батьки Лукаса, — спокійно сказала мати. За мить додала: — А це моя дочка, Анна Марта Бляйбтрой.
Жінка зігнорувала подану до вітання руку. Тремтячою долонею затулила вуста. Трішки завагавшись, вона сягнула до кишені плаща й витягла з неї шкіряну, перев’язану ремінцем торбинку. Вклавши її в руку матері, зиркнула на чоловіка, наче питала його дозволу.
—	 Я дуже шаную праці вашого батька. Ми з ним зу-стрічалися в університеті. Колись давно. Ще до війни. Я не знаю кращих перекладів Гете. А його переклад Лю-тера є унікальним. Будемо мати за честь, якщо пані пе-редасть йому це скромне підтвердження вдячності і на-ші найщиріші...
Мати перервала його на півслові.
—	 Мій чоловік помер, — сказала вона рішуче без найменшого емоційного відтінку в голосі. — Чи не могли б ви тепер піти зі мною в яке-небудь безпечніше місце?
Мати схопила чоловіка за руку й потягла за собою. Коли вони опинилися в темряві, біля сплячого Лукаса, вона дістала з сумки ніж, розстебнула на чоловікові пальто і, не питаючи згоди, обрізала вилогу піджака, до якої була пришита зірка Давида. Потім зрізала вилогу і з другого боку й відірвала всі ґудзики. Піджак мав вигля-дати дуже старим та зношеним.
—	 Ви мені вибачте, але я гадаю, що так буде ліпше, — усміхаючись, сказала мати. — Ви можете розірвати ки-шені? Просто зараз?
Чоловік слухняно засунув обидві руки до кишені тем-но-синього піджака. Було чутно, як затріщала тканина. Потім мати розстебнула пальто жінки й поволі обмацала її груди.
—	 Що у вас під цим светром? — спитала вона.
—	 Ще два светри, — відповіла жінка, — і... ще комбі-нація.
—	 Ви можете зняти верхній светр?
—	 Не знаю, — завагалася жінка, — я не пришила до інших... ну, ви розумієте. Нам не можна без цього. Ви ж знаєте, це наказ гауляйтера Мучмана.
Анна побачила, що її мати починає нервувати. Здога-далася про це по міцно стулених губах, стиснених кула-ках і зморщеному чолі.
—	 Гауляйтер Мучман, прошу вибачити за грубе слово, хуй собачий! Сподіваюсь, ви розумієте, що означає по-німецькому слово «хуй»? Не знаю, як це буде на ідиш, але, напевно, колись довідаюсь. Він гірший, ніж останній сучий син. Моя свекруха, а була то дуже делікатна й шляхетна жінка, інакше, як «хуй», його не називала. По-польському. Вона завжди про всі найважливіші речі говорила по-польському. Тому я й знаю це слово по-польському і навіть можу його написати по буквах. Мучман — один з двох найгидотніших мерзотників, яких мені довелося знати за своє життя, — шепотіла мати, нахилившись до вуха жінки. — Я хочу вибачитися перед вами за нього. Я вас прошу від імені... я прошу вас вибачити... за все, що вони з вами зробили... Простіть, якщо можете...
Жінка поклала пальто на підлогу, мовчки зняла светр і подала його мамі. Підійшла до Лукаса й узяла його на руки. Чоловік підняв пальто й накрив ним хлопця. За хвилю вони зникли в завулку, що примикав до церкви.
2 Бікі
Усе сталося так неочікувано й швидко. Анні хотілося побігти за ними. Спинити їх. Сказати їм, що Лукас лю-бить, коли йому читають казки братів Грімм, що коли він кашляє, то йому найбільше допомагає гаряче молоко з ложкою меду, що він чудово малює, що ненавидить ци-булю, що найшвидше засинає на правому боці, що мріє про собаку. І ще про те, що він любить черешні, а бабуся Марта...
Мати перегородила їй дорогу. Посадила її біля себе на лавці й міцно обняла.
— Заспокойся! Облиш їх. Час Лукаса для нас минув! Добре, що я знайшла їх тут, — сказала вона. — Щиро ка-жучи, я надіялася, що зустріну тут Ротенбергів. Куди ми мали йти? До сховища? Євреїв туди б нізащо не впусти-ли. Та вони й самі не наважилися б туди піти. До церкви їх також не впускали, але тут, у цьому хаосі...
Бабуся казала мені, що вони вже кілька років з інши-ми сім’ями мешкають у льоху неподалік звідси. Вже три роки працюють вони, як невільники, по дванадцять годин щодоби на тих пройдисвітів із «Коха і Штерцеля» в Міктені. Лише за продуктові картки. Ти ж сама знаєш, які картки й на які харчі отримують євреї...
Коли ви з Лукасом спали, я обійшла весь костьол. Зу-стріла Ландграфів. Малий Маркус одразу спитав про те-бе. Я не відповіла йому. Не хотіла, щоб він побачив Лукаса. Він би ще ревнував. Він, здається, закоханий у тебе. Може, навіть більше, ніж його брат. А Гіннерк про тебе не спитав, але коли мене побачив, то аж засяяв од щастя. Чи ти знаєш, що у нього найблакитніші очі, які доводилося мені бачити в житті? Певне, що знаєш...
А потім я мимохіть наступила на переляканого, тов-стого, гидкого пацюка, від якого тхнуло сечею. Так мені здалося. Це був Альбрехт фон Цейс. Уявляєш? Я одразу його впізнала. Пацюків з пов’язкою я ще не зустрічала...
Ротенберги стояли біля дверей, що вели до покоїв священика. У найтемнішому місці церкви. Стояли ви-струнчившись обіч своїх двох валіз. Наче поставлені ки-мось і забуті скульптури. Мовчки. Непорушно. Здавало 
ся, вони старалися навіть не дихати. Як ти вважаєш, чи може страх бути аж таким великим? Якщо так, то Муч- ман заслуговує медалі від Геббельса. Він бездоганно ви-конав те, що Геббельс придумував у своїх кокаїнових мареннях. Євреї мають бути поголеними й не привертати до себе уваги. Непоголені євреї будуть розстріляні», — так було записано в його останньому — як завжди ідіотському — розпорядженні, розклеєному на кожному стовпі в Дрездені. Якоб Ротенберг був дуже ретельно поголений. І зі всіх сил намагався не привертати до себе уваги.
Знаєш, Аню, що я подумала тоді? Це було жахливо й страшенно гидко. Я подумала... подумала, що сталося б, якби Якоб Ротенберг був Альбрехтом фон Цейсом? Якби він зі своїми страхами і абсолютно безоглядною слухняністю дістав таки владу? Або, що ще гірше, став Мучманом. Так, я знаю. Я дуже несправедлива. Бо я ні-коли не була єврейкою в Німеччині: Ротенберги бачили мене лише раз у житті. Тієї ночі, коли привели до нас Лукаса. І більше ніколи. Бабуся іноді ходила до них і заносила їм буханець хліба чи трохи сиру, загорнутого в папір з малюнками Лукаса. З тими, що ти не раз виносила з криївки.
Вони впізнали мене! Спершу Марія Ротенберг, наче статуя, що ожила, вклякла переді мною. Я відчула себе дуже збентеженою. Ти розумієш мене? Як ніби десь в якійсь країні хтось хотів би тебе, моя люба, єдина донеч-ко, відправити до газової камери лише за те, що ти нім-кеня, а я могла б тебе врятувати, запхавши під підлогу комусь із місцевих жителів. Ти думаєш, я теж упала б на коліна? Так?! Із вдячності?! Та звідки тобі, з біса, знати про це? У тебе ж немає дочки? Хоча, може, ти й маєш рацію...
Потім Ротенберг показав мені повістку на шістнадця-те лютого. Він разом із сином Лукасом мав з’явитися в осередок НСДАП для «розгляду справи щодо тимчасо-вої депортації». Інколи я насправді захоплююся Геббельсом і його — та що я кажу — нашими вірними чиновника 
ми Третього рейху. Так урочисто й так вишукано сфор-мулювати вирок смерті. «Тимчасова депортація». І з та-кою повагою, спеціальним листом, ніби запрошення. Спершу до партійного осередку, потім у вагон, а далі до крематорію...
—	 Знаєш, Аню, про що я тоді подумала? Тоді, коли Ро- тенберг показав мені того листа? — запитала вона.
І, не чекаючи на відповідь од неї, ніби сама собі ска-зала:
—	 Я подумала, що коли ті нальоти загалом мають якийсь сенс, то, може, він полягає лише в тому, що Ро- тенберги не конче мають з’явитися за цією повісткою? Шістнадцятого лютого 1945 року, тобто через два дні. У Дрездені через два дні не буде жодного осередку НСДАП. Маю таку надію. Я впевнена в цьому! Може, їх уже немає і, може, саме це і є справедливо? Щоб зрівняти з землею ціле місто, вбити тисячі людей, аби врятувати трійко євреїв. Матір на ім’я Марія, її чоловіка та їхнього сина, малого хлопчика.
Якщо Бог це вигадав, то він не надто оригінальний, а якщо хтось інший, то це схоже на плагіат, — зітхнула вона.
А наш Лукас... Він же ніколи не був наш. Він лише на якийсь час затримався у нас.
—	 Так часто трапляється в житті, донечко, — вела да-лі мати, стискаючи її долоні. — Ми цілком випадково зу-стрічаємо когось на своїй дорозі, наче перехожого в парку чи на вулиці, обдаровуємо його то просто поглядом, то всім своїм життям. Я не знаю, чому воно так, хто й чому перехрещує наші дороги. І чому враз дві дороги стають однією. Хто робить так, що двоє донедавна зовсім чужих людей прагнуть іти разом. Твій батько вважав, що це любов і що не буває випадкових поглядів. Він обдаровував ними всіх, але сам вірив у долю, у призначення. Не в одне, а в багато призначень. І, може, саме тому було в ньому стільки умиротвореної гармонії зі світом. Він вважав, що навіть зло є призначенням, яке колись урівноважить добро. Воно десь уже зародилося й лише чекає свого часу. І що життя циклічно рухається по замкненому колу. Циклу зла, врівноваженого добром. Адже не існує людей, які несуть тільки зло, навіть Цейс не такий уже безнадійно злий. Просто до нього — твій батько був переконаний в цьому — ще не доторкнулося добро.
Інколи мені здається, що коли б твій батько вирішував долі на Страшному суді, то пекло цілком спокійно можна було б ліквідувати.
Несподівано вона встала. Закутавши доччину шию шарфом і застебнувши ґудзики на пальті, вона сказала:
—	 А тепер годі плакати! Вставай! Я мушу закурити. Будь-що. Але не тут. Надворі. Я навіть не знаю, чи ти теж куриш? Дню, ти куриш? — спитала вона, усміхаючись.
Вони вийшли з церкви. Невеличкий майдан навпроти головної брами був безлюдний. Увесь східний і південний бік міста палав, наче величезний смолоскип. Небо з того боку освітлювала велика червоно-жовта заграва.
—	 Ти не думаєш, — вона повернулася до матері, — що це Грюнерштрасе, наш будинок...
Мати не дала їй договорити.
—	 Ходімо звідси. Негайно! Я не можу дивитися на це! — крикнула вона. — Що ці падлюки роблять з нашим Дрезденом!
Вона міцно схопила дочку за зап’ясток і квапливо по-вела за стіну церкви, що виходила на Анненштрасе. З цього боку небо над Дрезденом було ясним і зоряним. Лише в кількох місцях воно було затягнуте сірими пля-мами диму з догораючих пожеж. В інших районах — таке ж, як і завжди. Маленькі пломінчики вогню, що видо-бувалися з руїн розбомблених будинків довкола церкви, нагадували поминальні лампадки. Тиша. Страхітлива ти-ша. Могильна. Цвинтарна.
Вони довго стояли в мовчанці.
—	 Дню, ми дамо собі раду! От побачиш! — сказала мати. — Якщо вони вже більше не прилетять і закінчиться ця ніч, то ми спершу повернемося на Грюнерштрасе. Якщо її більше немає, то ми виберемося з міста й поїде-мо... дістанемося якось до Кельна. Під Кельном у Кеніг-  
сдорфі мешкає Аннелізе, татова сестра. Вона пропону-вала, коли все почало валитися, щоб ми перебралися до неї. Вона завжди казала, що на селі легше пережити такі часи. У селі немає бомбосховищ, але є молоко. Але твій батько не хотів виїжджати з Дрездена. Він вважав, що його місце тут. Він тут народився, тут усього навчився, тут уперше мене поцілував, і тут я народила йому тебе. Лише помер він не тут, — зітхнула мати. — Аннелізе стала ще більшою дивачкою, відколи померла бабуся. Але вона дуже добра і шляхетна жінка. Я конче мушу записати тобі її адресу. На випадок, якщо...
—	 На який випадок, мамо? — перервала вона нерво-во, майже істерично.
—	 На випадок, якщо... щось станеться з моєю валізкою й записником з адресами, — відповіла мати, усміхаючись. — А тепер я мушу покурити, дуже хочу курити, — додала вона, скрутила дві цигарки і, стиснувши обидві губами, прикурила.
—	 Знаєш, твій батько розказував мені незвичайні історії про небо, — почала вона, глибоко затягуючись і див-лячись угору. — Він показував сузір’я й дарував мені зорі. Ті, назв яких він не знав або їх взагалі не існувало, завжди одержували моє ім’я, доповнене іменем якоїсь богині з міфології. Коли народилася ти, він усі їх перейменував на Анна, Аня, Анушка, Анхен, Анечка, Анюля, Анюся, Анель- ка, А1, 1А1,11 АН 11... Ти була для нього всіма галактика-ми, всіма туманностями, всіма зірками і всіма планетами. Я навіть інколи ревнувала його до тебе.
Твій батько був романтиком, зовсім не пристосованим до життя. Він просто народився занадто пізно та ще й у геть невідповідному для нього місці, — говорила мати, глибоко затягуючись. — Я часто й сама не розуміла: чи він декламує вірші Гете або Байрона, чи свої власні вірші про любов до мене. Ніхто не любив мене так, як він. І ніхто мені так не освідчувався в коханні. Ніхто. Розумієш? Ніхто!
—	 А тобі не слід курити, — сказала мати, з усміхом і сльозами на очах. — Принаймні при мені. Твій батько ні-коли не вибачив би мене, що я це терплю... Ходімо до церкви, холоднішає, — додала мати за мить.
Лукас сидів, а мати й батько притискалися до нього, стоячи на колінах. Двоє євреїв обіймали й цілували голову єврейського хлопчика, вбраного в мундир гітлерюген- да. У церкві Анненкірхе, у вмираючому Дрездені. За кілька метрів від доктора Альбрехта фон Цейса, який, як і завжди, в краватці й червоній пов’язці зі свастикою на лівому передпліччі сидів під розп’яттям Ісуса й спокійно стриг нігті на пальцях ніг. Поруч з двома замурзаними білявими гарненькими дівчатками, які, спершись ліктями на східці, що вели до потрісканих решток мармурового престолу вівтаря, замріяно дивилися на образ Мадонни з немовлятком на руках.
Сцена, яка ніби живцем узята з картини «Сікстинська Мадонна» Рафаеля Санті...
«Гітлер, коли буває в Дрездені, завжди приходить ди-витися на цю картину з усім своїм почтом, — пригадала Анна слова батька, — сам не знаю чому...»
Якось у суботу батько повів її до музею. Вони пробули там цілий день. Вона обожнювала розглядати картини разом із ним. Він бачив у них те, на що б вона ніколи не звернула уваги. Вона пам’ятає, як вони надовго спинилися біля тієї картини Рафаеля.
— Ти знаєш, Гітлер часом мене подивовує своєю вразливістю, — сказав батько після хвилини задуми, вдивляючись у величезне полотно, що висіло на стіні. — Може, це лише добре зрежисована пропаганда, може, це його смуток за нездійсненними мріями, а може, лише ревнощі, заздрість і помста? А може, він і справді щось відчуває. Не знаю. Може, він розуміє красу, й хоче, щоб і інші захоплювалися нею? Інакше він забрав би ту картину до Берліна або до свого палацу Берггоф в Обер- зальцберзі. Однак не зробив цього. Хоча й міг. Адже він може в цій країні усе...
Ти знаєш, що Гітлер мріяв стати художником? Трива-лий час це було його манією. Зрештою, однією з багатьох. Хоча у нього зовсім не було таланту. Він двічі висилав свої халтурні малюнки до віденської Академії мистецтв. Коли 1907 їх забракували, він послав їх наступного року знову. Комісія з Відня і вдруге дала відкоша. Мені здається, Гіт-лер дуже болісно пережив таке приниження. Якби ві-денські професори-мистецтвознавці знали те, що нам ві-домо тепер, то могли б змінити світову історію. Якби вони дозволили йому тоді малювати, то, може, він не мав би часу на написання «Майн Кампф», може... Багато хто вважає, що антисемітизм Гітлера має витоки саме там, бо один із професорів тієї комісії, за яким був вирішальний голос, був євреєм. На мою думку, це спрощення далеко сягає. Так само можна б тоді сказати, що Гітлер вважає своїми найлютішими ворогами слов’ян, бо якийсь поляк відбив у нього наречену. Але мова не про це...
Краса полонить Гітлера. Він розуміє її по-своєму, інколи дуже по-дилетантському, але все ж таки розуміє. Він сам не здатен творити прекрасне, але потребує його. Інколи понад усе, маніакально. Навіть важко собі уявити, що він, творячи довкола себе зло й потворність, при цьому може бути таким відразливим. Коли 14 червня 1940 року надутий пихою Геббельс прогавкав із кожного гучномовця, що Париж упав, Гітлер невдовзі там з’явився. Це був його перший у житті візит до Парижа. До міста, яким він захоплювався, яке ніколи не відвідував і яке тепер підкорив! І знаєш, що сталося потім? Гітлер зовсім не став приймати парад перемоги на Єлисейських полях. Його це аж ніяк не цікавило. Замість цього він забажав відвідати паризьку Оперу. І сам провів екскурсію для знуджених генералів, показав їм кожний куточок, кожну деталь. Він так добре знав Париж, що оминув одну з галерей, яка вже давно була на реставрації. У день його найбільшої перемоги він не цікавився нічим, окрім архітектури.
Всім відомо, що улюблений архітектор Гітлера Альберт Шпеєр був також і його близьким другом. Саме з ним Гітлер створив амбіціозний проект Берліна, плануючи перетворити його на столицю, яка своїм розмахом перевершить і Париж, і Лондон, і Відень, нагадуючи Рим за часів імперії. Лише в сто разів більший, а отже, і в сто разів гірший. Натхненний Гітлером, Шпеєр придумав для Берліна монументальний Храм Світла, який режи- серка Лені Ріфеншталь, що обожнювала Гітлера, показала у своїй кінострічці. Це Гітлер зі Шпеєром планували звести в центрі міста Тріумфальну арку вдвічі вищу за паризьку, і це Шпеєр захопив Гітлера психоделічним проектом так званого Національного палацу, який мав постати навпроти неї і зміг би вмістити під своїм дахом число людей, порівняне з населенням Лейпцига!
Гітлер полюбляє прогулюватися таким монументаль-ним Берліном своєї мрії. Він знає кожен вартий уваги бу-динок і часто згадує про це у своїх промовах. Найцікаві-шим є те, що він практично цитує при цьому Макса Осборна, одного з найвідоміших німецьких мистецтво- й архітектурознавців XX століття. Мене це дуже дивує, бо Осборн — єврей, а його книги після 1933 року було спалено.
Та й це ще не все. У Гамбурзі мав постати міст через Ельбу — ще більший, ніж Золотий міст у Сан-Франціско, а в Нюрнберзі — Палац з’їздів, схожий на римський Колізей. Працюючи над його проектом, Шпеєр, сповна виконуючи волю Гітлера, сформулював і вперше застосував на практиці так званий «закон руїн», згідно з яким монументальні будівлі слід було проектувати так, щоб навіть їхні руїни через тисячу літ вражали своїм розмахом і нагадували нащадкам про велич, розкіш і блиск «Тисячолітнього рейху».
На щастя, планам цих двох фанатиків не судилося збутися.
Другим джерелом натхнення для Гітлера, окрім живо-пису, стала архітектура. Це був дуже виграшний пропа-гандистський хід щодо ідеалізації особистості фюрера. Хіба не зворушує таке глибоке зацікавлення мистецтвом господаря й володаря Третього рейху? А любов до дета-лей? А професійні знання, що викликають подив і дають змогу вести розмови про фасади, напівтони чи простоту конструкцій? Це дивує, бо ж саме Гітлер наказував або дозволяв нищити так багато з того, що збудували інші. Та про це відомо небагатьом. Зате народ знає про його такі милі людські слабкості. Наш фюрер, як і багато хто з нас, є ласуном, не може відмовитися від солодощів і полюбляє торти, наш фюрер плаче під час перегляду сен-тиментальних фільмів, «ковтає» пригодницькі твори, його зворушують надмір сльозливі мелодраматичні оперетки. Він посміхається зі світлин, тримаючи на руках бі-лявеньких діток, замріяно дивиться з інших світлин, спо-стерігаючи за заходом сонця в горах. До того ж носить чорні шкарпетки до світлих костюмів. Наш фюрер — зви-чайнісінька людина. Такий безпорадний у тих недопасо- ваних шкарпетках народний герой. Така людина аж ніяк не може бути тираном. У ньому немає нічого від монарха. А коли читаєш у газеті оповіді Рози Міттерер, яка в тридцятих роках була служницею в його баварській уса-мітненій резиденції в Берггоф, що Гітлер — привабливий чоловік, що лише він умів знайти для неї добре слово і був чудовим шефом, то серце тане. Такий свійський. Такий добродушний, наш трохи незібраний фюрер.
— Та це так, до слова, Аню. От прийшло в голову, й мені захотілося тобі розказати, поки не забуду, — сказав батько. — А тепер забудь про фюрера. Подивись-но туди. Бачиш отих двох чарівних ангелочків у нижній частині картини? — спитав він, показуючи пальцем. —Для мене це доказ геніальності Рафаеля. А ще — головний сюжет історії про народження Христа. Марію з немовлям зображено на тисячах картин, але лише на цій картині це виглядає так... дуже по-людськи. Може, тому Гітлер і приходить сюди залюбки.
Як ти гадаєш, чому ці двоє забавних малюків з ан-гельськими крилами такі кумедні? Я знаю чому. їм дуже нудно. їм не можна гратися. Вони почуваються покину-тими й зайвими. Той третій малюк на руках Марії є в їхніх очах такою ж дитиною, як і вони. їм просто хочеться з ним погратися. Але не можна. Окрім того, вони впевнені, що Ісусові цього не хочеться. І хоча він і дуже схожий на них, та все ж він дуже інший, відсторонений, наче несе в собі якусь велику таїну. Тому ці крилаті малюки хоч і змирилися з цим, та приховати свого розчарування не можуть.
Цією дрібною деталлю на своїй картині Рафаель оповів нам прекрасну історію. Це може передати тільки картина. Слова тут безсилі. Описати те, що бачиш, — легко. Але створити з цього повноцінну драму, що має початок і кінець, щастить небагатьом.
— А знаєш, я так тішуся, що ти фотографуєш, — додав батько, обіймаючи її й цілуючи в чоло.
А загалом це здорово, що ця картина є в нас, у Дрез-дені. Її в 1754 році привіз із Рима польський король Август III, який був одночасно курфюрстом Саксонії. Твоя бабуся твердить, що полякам не щастить на королів. Як на неї, то всі вони були або пияками, або гультяями, або божевільними. Батько Августа III — вона постійно про це говорить, коли трохи переп’є вина, — мав понад триста позашлюбних дітей, а його син, той, від Рафаеля, полюб-ляв стріляти псів та котів із вікон свого варшавського па-лацу. Бабуся Марта вочевидь призабула, що Август III, як і його батько, був чистокровним німцем. А на польський престол потрапив у результаті виборів. Але не просто так. Щоб правити Польщею, неодмінно треба було прийняти католицтво та ще й вибудувати в лютеранському Дрездені католицький храм. Лише Август III виконав другу умову. Так і постала церква Гофкірхе, та, що на Театральній площі, навпроти головного входу до палацу Цвінгер. Король збудував той костьол на кошти дрезден- ців, які потім упродовж багатьох літ не могли йому цього вибачити. Гофкірхе довго називали «німою церквою». Мешканці були не згодні з тим, щоб на ній встановили дзвони. Вона була для них, як більмо на оці. Мало того, що католицька, так ще й з польським гербом над входом.
Ми, німці, мені так здається, наділені якимось незбаг-ненним комплексом щодо Польщі. З одного боку, ми зрозуміло вважаємо поляків неотесаними варварами, котрі ввечері засинають під шинквасом єврейської корчми, а вранці страждають від похмілля. Непунктуаль- ними, постійно чимось одурманеними, непередбачува- ними, непокірними і дуже бундючними, до того ж абсолютно необґрунтовано. Не можу збагнути, чому нацисти так люто ненавидять польський народ.
Я лише раз був у Польщі, Анечко. Не зовсім у Польщі — поряд. У Данцигу. На запрошення тамтешнього уні-верситету. У серпні тридцять дев’ятого. Незадовго до війни, яка розпочалася через кільканадцять днів. Коли Данциг забрали в Польщі, він виявився ніби нейтральним, під протекторатом Ліги націй. Політично це місто було не німецьким, але й не зовсім польським. Пригадую, як, повертаючись потягом до Дрездена через Берлін, я прочитав у берлінській газеті абсурдний заголовок: «Варшава погрожує розбомбити Данциг! Дикий напад одвічного польського безумства». Повертаючись саме з Данцига, я не мав сумнівів, що все якраз навпаки. Це солдати німецького вермахту зайняли майже весь готель, у якому я спинився. А вулицями начебто нейтрального міста вдень і вночі демонстративно роз’їжджали німецькі військові авта.
У Німеччині поляків зневажають. А з іншого боку, заз-дрять їхній романтичності, вразливості, спонтанності й свободолюбству. Для них це найважливіше. Саме сво-бода. А відтак Бог. Чи, може, найперше Бог, а відтак сво-бода. Твоя бабуся наполовину полька. Тому вона така релігійна й така непокірлива. І така гарна. Тому й ти така гарна. Ти знаєш, що бабуся вміє молитися лише по- польському? Хоча й прекрасно знає «Отче наш» по-ні-мецькому? Мене вона, зрозуміло, учила молитися по-ні-мецькому, але сама читає молитви тільки польською мо-вою. Я часто підслухував у церкві. Бабуся вважає, що й Бог молиться тільки польською, бо Бог, як вона гадає, міг бути лише євреєм з Польщі. І ніким іншим. Якось я спитав її, до якого Бога повинен молитися по-польському Бог, якщо він сам є Богом. І знаєш, що мені тоді відповіла твоя ортодоксальна бабуся Марта? «До того, який кращий від нинішнього і який коли-небудь вибачить йому Гітлера». Так вона сказала. Не замислюючись...
Анна дуже любила бути з батьком. Завжди. Будь-де. Будь-коли. Всюди. У кімнаті біля печі, у своїй кімнаті біля ліжка, на прогулянках, у його університетському кабінеті, схожому на якийсь невпорядкований архів, у бібліотеці, в аудиторії, коли він розповідав студентам смішні історії, а вони навіть не здогадувалися про це й записували їх у свої конспекти. Навіть на кухні, коли мила начиння й чистила картоплю. А найбільше вона любила його слухати. Будь-де. Всюди. Її батько був дуже мудрий і надзвичайно добрий. Шкода, вона не встигла йому сказати про це, коли він був ще живий. Вона наївно вірила, що він житиме вічно й у неї ще є на те час. Так завжди думають про родичів. Що вони житимуть дуже довго. І коли вони раптом відходять, то зостається несказаним те, що відкладалося на якесь віддалене потім. Вона могла б тоді йому втирати сльози, а він вдавав би невміло, що то йому щось попало в око й міцно притулив би її до себе, а вона б ніжно гладила його по голові і вкотре закохувалася б у нього. Бо вона не просто любила свого батька, вона була постійно закохана в нього. «Тату, ти мій ідеал. Хочу бути такою, як ти.» Дві такі прості й найважливіші фрази. Інколи вона го-ворить йому це тепер, перед сном. Сильно замружує очі й міцно стискає руки в кулаки. І їй здається, що вона від-чуває на стиснених пальцях сліди його сліз...
То була остання субота, яку вони провели з батьком. Невдовзі після цього вони з матір’ю почали чекати на ли-сти від нього.
їй здавалося, що вона висить у повітрі на якихось невидимих канатах над сценою й спостерігає генеральну репетицію страхітливого сюрреалістичного спектаклю про кінець світу за християнськими віруваннями. Вона від хвилювання забула, що й сама бере в ньому участь. Тут, на цьому амвоні, в Аннекірхе, в центрі Дрездена, що вмирає.
Вона фотографувала й шкодувала, що не може зберегти рухи, жести, черговість поглядів у їхній реальній послідовності. Вона безповоротно втрачала можливість зафіксувати картини, які більше ніколи не повторяться. Магія фотографії полягає не лише в грі світла, а передусім у кульмінації моменту. Так вона це називала. Боялася, що, не дай Боже, пропустить цю кульмінацію, коли після кожного клацання затвора фотоапарата мусила ручкою перемотувати плівку. Вона нервово позирала на цифри, що відлічували число кадрів до кінця касети. Коли вона зробила перший знімок, лічильник показував цифру «двадцять вісім». Анна вирішила спинитися тоді, коли вискочить цифра «вісім». їй хотілося приберегти кадри на кілька світлин «на потім». Не знала, що буде потім та й взагалі чи настане це «потім»...
Вона здивувалася, чому раптом тут опинився Цейс. Важко було уявити, щоб есесівця такого рангу не впустили до сховища. До того ж, вона вважала, що Цейси таємно збудували бомбосховище під своєю віллою. Виявляється, це не так. Вона подумала, що, може, Цейс запізно дізнався про наліт і йому в цьому хаосі не вдалося дістатися до жодного сховища. Серед дикого, нестямного натовпу людей, що у розпачі збіглися до сховища, його бездоганний мундир есесівця не давав ніяких переваг. Навпаки. Він викликав приховану агресію, ненависть і бажання помстити- ся. У Дрездені віддавна знали, хто є винуватцем того, що тепер тут коїться. А те, що ще зовсім недавно всі хором кричали: «Хай живе!», «За рейх!», «За фюрера!» і «Вічна слава!» — швидко забулося.
Такою ж була юрба спершу в Греції, потім у Римі, потім у всьому світі, а тепер тут. Нічого нового. Юрба не має мозку, отже, не думає й кричить «віват» на честь будь-чого, як тільки хтось зачне. Юрбу дуже легко спокусити. Гіт- лер — а більшою мірою Геббельс — вивчили її психологію. НСДАП без юрби була б усього лише малою партією вусатого психопата з Австрії. Зовсім мізерною. Так міркував її батько. Вони часто говорили про це. Батько намагався все зрозуміти. І юрбу теж. І пояснити Анні. Він стверджував, що в кожній юрбі знайдуться люди, які стоять осторонь і уважно до всього приглядаються. Потім вони роблять власні висновки й утворюють свою власну юрбу. Гіт- лер без юрби — ніхто. Батько розповів їй про незвичну світлину, опубліковану в місцевій дрезденській газеті в листопаді 1938 року. Оскільки для неї світлини були переконливим аргументом, то він спустився в підвал і приніс стару, вкриту пилом підшивку газет. Він показав ту світлину. Її було знято з літака або з якоїсь високої вежі. Світлина була дуже відмінної якості. На ній було видно, як на одній з площ Дрездена тісна юрба витягує руки вгору з криками «Хайль Гітлер!». Незліченна кількість тіл, злитих воєдино. Наче одна рука. Лише один-єдиний чоловік стоїть у задумі, схрестивши руки на грудях. Найприродніша людина на тій світлині. Хоча й схожа на статую. Наче невміло вмонтована аматором фотомонтажу постать. Диво-вижно нереальна. Її батько був гордий за того невідомого чоловіка. «Я хотів би з ним познайомитися і подякувати йому», — сказав він, згортаючи підшивку. «Кожна юрба має символ свого абсурду», — додав він. — Той чоловік і є, власне, таким символом. На юрбу не можна покладатися. Юрба сама по собі, наче граната, з якої витягнено чеку, щомиті може вибухнути, а юрба, якій загрожує смертельна небезпека, взагалі непередбачувана».
Альбрехт фон Цейс прекрасно знав про це. Есесівців спеціально навчали, як правильно поводитися в юрбі. Очевидно, сам Цейс і навчав. На вхідній брамі до його вілли висіла позолочена табличка з вигравійованим повним іменням Цейса: «Проф. д-р Альбрехт фон Цейс». Це повинно було змусити навіть листоношу вклякнути в пошані. У Німеччині той, хто не має «фон», хоче мати принаймні «д-р» перед прізвищем. У Цейса було і те, й те, ще й ефектне «проф». Тріумф марнославства. Цікаво, що буде вигравійовано на надгробкові Цейса. Садівник і лакей Цейса, той, черешневий, щодня плювали на ту табличку й ретельно полірували її.
Анна не могла збагнути, як людина з титулом професора стала есесівцем. Вона вважала, що до СС, як воші в 
брудному волоссі, прилипають лише декласовані «про- лі», ті, що ледь-ледь навчилися писати й читати. Батько спитав її, що таке «пролі». Вона здивувалася, що він цього не знає. У її школі всім було відомо, хто такі «пролі», — їх зневажали і водночас боялися. Це були безмозкі створіння в коротких шкіряних баварських штанцях на шлейках, із витесаними з дерева бутафорними пістолетами за поясом, вимальованою чорнилом свастикою на передпліччі та з піною на губах. Мініатюрні есесівці іп вре .
Батько пояснив їй, що все якраз навпаки. Це есесівців перетворювано з «пролі» на професорів. Таке явище є типовим для будь-якої диктатури. Наукові звання в «часи, хворі на ракові пухлини», надають не за розум, знання й працьовитість, а лише «за вірність» режимам. А щоб зберігати вірність диктаторам, треба бути цілковитим ідіотом. Чи то пак «пролем»...
І все ж у кожному разі Цейс — навіть без звання професора — не ризикував би ввійти до громадського бомбосховища. Ненависть до себе відчувають навіть тварини. Ненависть до будь-якого есесівця в натовпі біля бомбосховища знесиленого рейху, що не кажи, була стократ більшою, ніж продиктована владою ненависть до євреїв. Нав’язана ненависть неприродна. Любити й ненавидіти можна тільки з власної волі. Жодна пропаганда не може примусити полюбити. Ненавидіти — здатна. Та лише тих, хто примушує ненавидіти.
Анна вирішила, що Цейс, як і решта, сховався в церкві, опинившись у безвиході. Однак вона не могла зрозуміти, чому він усе ще тут. Адже він міг піти звідси вже після першого нальоту.
Вона дивилася, як він сидить під вівтарем і стриже нігті на пальцях ніг. І раптом помітила, що до нього наближається її мати. Вона поволі підійшла до Цейса, присіла збоку на сходах, що вели до вівтаря. їхні тіла майже доторкалися. Мати заговорила. За мить Цейс, не піднімаючи голови, відсунувся подалі, а мати лишилася на своєму
місці. Було добре видно, що вона щось вигукує на адресу Цейса. Підняла руки, стиснула кулаки, почала нервово жестикулювати. Потім ляснула долонями по східцях, що вели до вівтаря. З амвона Анна не могла почути, що каже мати, бо була занадто далеко. Окрім того, за стінами церкви почулися якісь дивні звуки. Невдовзі вона впізнала їх, хоча й не було чути виття сирен. Коли до неї долинув звук вибуху першої бомби, вона все зрозуміла. Починався черговий наліт...
Анна озирнулася. Місце перед вівтарем враз спорожніло. Там лишилися тільки Цейс та її мати. Ніби те, що коїлося довкола, їх зовсім не обходило. Її мати все ще розмахувала руками. Цейс стриг свої нігті. Мати намагалася до нього докричатись, але її голос губився в гуркоті вибухів.
Анна прудко відбігла в дальній куток амвона. Дівчина в темно-синій вовняній сукні лежала на підлозі, поклавши голову на груди чоловікові в уніформі. Той ніжно й спокійно гладив її волосся. Іноді він підводив голову й цілував його. Анна лягла біля них. Дівчина міцніше притулилася до чоловіка, звільняючи місце. Анна заплющила очі. Крізь зімкнені повіки відчувала спалахи вибухів, відблиски яких були видні через пробоїну в покрівлі. Вона притулилася до дівчини. Чоловік просунув руку й обійняв їх обох. Вона відчувала дотик його долоні на плечах. Заплющила очі. Знову віршами Рільке почала благати, щоб настала тиша. Адже минулого разу, коли, обнявши Лукаса, вона просила про це, тиша настала. Дівчина затремтіла й розплакалась. Потім міцно стиснула руку Анни. «Люблю тебе, люблю тебе, пам’ятай, що я тебе люблю...», — повторювала дівчина вголос. Анна теж полюбила її. На цю коротку мить. А може, уже й назавжди. На все життя. У хвилину всепоглинаючого страху людина здатна полюбити кожного, хто в ту мить є поряд із нею. Будь-кого.
Вона пригадала бабусю Марту. Як та помирала...
Того пополудня вони сиділи навпроти одна одної на кухні. Пили «чай». Коли в чашці немає ані чаю, ані цукру, а є лише вода, допомагають фантазія й почуття гумору. Навіть під час війни, а може, саме тоді. За це вона й лю-била свою бабусю й пишалася нею. Коли в домі не було вже навіть яєць, бабуся Марта, як завжди щодня о третій пополудні, кликала її на кухню на Kaffe und Kuchen . Роз-стеляла на столі мереживні серветки, ставила на них порцелянові чашки, а на блюдця клала по шматочку хліба з конфітюром. А іноді тільки хліб.
Того дня вони були самі. Мати пішла до міста, аби ді-стати якусь поживу. Раптом почулося вищання гальм і, за хвилину, грюкіт у вхідні двері. Вона хутко підбігла до вікна. Побачила два мотоцикли й автомобіль. По сходах затупотіли кроки.
—	 Відчиніть! Негайно відчиніть!
Бабуся Марта повільно підвелася з-за столу. Спро-квола підійшла до дзеркала. Спокійно поправила зачіску. Так, наче саме це, а не щось інше було зараз найваж-ливішим. Обернулася до Анни, подивилася їй в очі. Не сказала ні слова й пішла до дверей.
—	 Ви переховуєте в домі єврея! — гаркнув з порога офіцер у чорному мундирі.
Четверо солдат із гвинтівками вбігли до кімнати.
—	 Ми тут нікого не переховуємо. Ми самі. У цьому помешканні немає ніякого громадянина єврейського похо-дження, — відповідала бабуся, не підвищуючи голосу й не зводячи погляду з рухливих очей офіцера.
Той на мить відвернувся, натягнув на руку чорну рука-вичку, старанно розгладив її другою рукою і щосили вда-рив бабусю. Анна все виразно бачила. І закричала. Та бу-ло вже пізно. Сиве волосся бабусі, стягнене в жмут, розси-палося, закриваючи лице, кінчики волосся забарвились кров’ю. Вона побачила, як бабуся осідає на підлозі.
—	 Обшукати дім! Перевірити скрізь! — верещав офі-цер. — Де єврей?!
Вона хотіла підбігти до бабусі, що лежала на підлозі, але солдат заступив їй дорогу й притиснув її прикладом до стіни. Вона відчула холод металу на шиї і його дихання на своєму обличчі. Від нього тхнуло пивом.
—	 Євреї — це не громадяни, стара суко. Євреї — це блощиці. Блощиці! Ти зрозуміла?! Де єврей? — не вгавав офіцер і взутою в чобіт ногою копав жінку, що лежала на підлозі.
Молодий солдат, притискаючи дівчину до стіни, задер їй спідницю й почав мацати стегна. Рвучким рухом розірвав її трусики і вставив палець досередини. Анна заплющила очі й зціпила зуби. Відчувала відразу й біль. Передусім відразу. Зігнувши коліно, вона щосили вдарила солдата в пах. Вибухнувши прокльонами, він двигонув їй у живіт і під груди. Це було нестерпно боляче.
—	 Шукайте єврея! Ти теж, Вольфгангу! — скаженіючи щораз більше, вигукував офіцер.
Вольфганг облишив її й слухняно рушив «шукати єврея». Він підійшов до стелажа з книжками й перевернув його. Світлина батька в скляній рамці, що стояла на одній з поличок, впала й розбилася. Анна бачила, як чобіт солдата топче світлину. Вона накинулася на нього з кулаками, ледве дотягуючись до його голови. Досі не розуміє, чому тоді стала кричати англійською мовою:
—	 You fucking son of a bitch, you fucking less than nothing. I recognize you, you fucking minus zero. You could hardly spell your fucking own, fucking name without errors in the school. You are a fucking nobody, and you will always be!.. — кричала вона, обсипаючи його ударами.
Вольфганг, швидше за все, не розуміючи ні слова, відмахувався від неї, як від настирливої мухи. Потім він різко штовхнув її і, сміючись, поволі пішов геть. Вона впала, вдарившись головою об стіну. Відчула смак крові в роті. Спробувала підповзти до бабусі, що лежала на підлозі. Офіцер не дав їй наблизитись. Стоячи між ними, брутально відштовхнув чоботом. Нахилився над бабусею, стискаючи сигарету в зубах, процідив:
—	 Запам’ятай, стара суко, євреї не громадяни. Вони воші й блошиці...
Анна бачила обличчя бабусі між широко розставлени-ми ногами офіцера в чорному мундирі. Вона спокійно по-сміхалася, дивлячись есесівцю в очі. Анна не знає, чи са-ме в ту мить бабуся помирала. Вона лиш знає, що коли кімната спорожніла й запала тиша, бабуся вже не жила.
У передостанню хвилину ми здатні полюбити кожного, хто поруч із нами. Будь-кого.
Вона міцно притулилася до дівчини у темно-синій сукенці, і прошепотіла їй на вухо;
—	 Я теж люблю тебе.
Увесь час до неї долинали гудіння літаків і гуркіт вибухів. Нараз вона відчула, як заходила ходором підлога. Певно, одна з бомб упала зовсім близько. Будівля здригнулася від вибухової хвилі. А за хвилину частина покрівлі, що оточувала вирву, утворену від попереднього бомбардування, відламалася й з тріском упала додолу. Потім усе затихло. Долинав лише звук літаків, що відлітали. Вона зірвалася на ноги й підбігла до балюстради амвона. Побачила Цейса, який нахилився над частиною склепіння, що притиснуло її матір.
Анна збігла сходами вниз. Разом с Цейсом вони спробували підняти кам’яну балку склепіння. Потім вона побачила біля себе Ротенбергів і Лукаса. Невдовзі з’явився садівник Цейсів. Той самий, що збирав черешні. Цейс, покрикуючи, віддавав накази. Мати Лукаса вклякла біля її матері, запихаючи під балку каміння, щоб підняти її хоча б на міліметр. Батько Лукаса стояв поруч. Садівник звертався до Ротенбергів на ідиш. Він говорив з ними на ідиш! Раптом кам’яна балка зірвалася з однієї з підпорок, які підкладала під неї матір Лукаса. Цейс вибухнув прокльонами. Садівник підійшов до нього і сказав:
—	 Не кричи, батьку, вона не винна. Чуєш? Не кричи! Хоч зараз не кричи, не треба...
Він став поміж Цейсом і Ротенбергом, схопився за балку обома руками й скомандував:
—	 Ану всі! Щосили! Вгору...
Мати Лукаса, не вагаючись, пірнула під балку і підставила спину, намагаючись підняти її.
Анна вклякла перед матір’ю. Легенько обтерла жовтий пил з її лиця й волосся. Цейс присів збоку й витягнув із кишені бляшану флягу. Він спершу скропив обличчя матері, а потім приставив флягу до її рота. Цівка води зволожила стиснені вуста. Він пальцями розтер воду на її губах.
—	 Шановна! Шановна пані Бляйбтрой, отямтесь. Я вам усе поясню, я заступався за вашого чоловіка, я особисто звертався до Берліна в його справі, — говорив він, ніжно гладячи її лице. — Ви не можете отак відійти, не вислухавши мене, ми ж бо не завершили нашої розмови. Ви не можете! Пані Бляйбтрой, я дуже прошу... Я Вам наказую!
За хвилю до них підійшов молодик у чорній сутані з маленькою чорною книжечкою в руках. Ротенберги і садівник кудись зникли. Цейс повернувся до чоловіка в сутані й сказав рішучим голосом:
—	 Прошу негайно привести сюди лікаря. Чуєте?! Негайно! Це наказ! Я — Альбрехт фон Цейс! Ви чуєте?! Професор доктор Альбрехт фон Цейс...
Не звертаючи уваги на його слова, чоловік у сутані підняв материну руку, що звисала зі сходів. Доторкнувся до зап’ястя. Глянув на годинник. Затим зняв окуляри й притулив до вуст матері. Через кілька секунд уважно роздивився скло, піднявши окуляри до світла, що струмувало з отвору в даху. Потім, звертаючись до Цейса, спокійно, але з неприхованою іронією в голосі, сказав:
—	 Шановний пане професоре й докторе, я ще й лікар. На жаль, ця жінка мертва. Я негайно повідомлю санітарів, щоб вони прибрали тіло. І складу відповідний акт. У мене є чіткі інструкції. Це наказ декого значно вищого за вас званням. Ми повинні негайно прибирати трупи, щоб уникнути епідемії. Я не знаю, доки триватимуть нальоти. Пан професор, гадаю, розуміє це. Такі нині часи. Гауляйтер Мучман видав стосовно цього спеціальні вказівки, які, я сподіваюся, добре відомі вам, судячи з вашого чину. Чи є ви, пане професоре, членом сім’ї покійної? А може, ця нещасна була вам знайома особисто? Можли- во, це була близька вам людина? — спитав священик, від-криваючи чорну книжечку й витягаючи з кишені сутани олівець.
Альбрехт фон Цейс встав. Поправив краватку. Ретельно застібнув мундир на всі ґудзики. Струсив з нього пил. Зірвав червону пов’язку зі свастикою. Кинув її в бік священика і відійшов на кілька кроків. Сходами піднявся до вівтаря. Став на коліна. Витягнув із кобури пістолет. Вставив його собі в рот і вистрелив.
Не вірячи своїм очам, Анна дивилася на тіло Цейса, що лежало на паркеті перед вівтарем. Кров стікала цівками вздовж цоколя мармурової лави. Туди кинувся садівник.
—	 А ви, пані, не родичка покійної? Може, вона була вам близька чи знайома? — почула вона за мить спокійний голос чоловіка в сутані. Так, наче нічого й не сталося.
—	 Була мені ця «особа», як пан її називає у своєму безмежному милосерді, близькою, що тобі, курва, й не снилося! Я її дочка, — процідила вона крізь зуби. — І не смій більше торкатися до моєї матері. А тим паче молитися за неї, якщо тобі це раптом спаде на думку. Бог не прийме твоєї фальшивої молитви й не повірить у неї. Ти, мерзенний нацистський священику, бюрократе з чорним блокнотом. А тепер геть звідси! Негайно! Гидото! Чеши звідси! Ти, чорна бездушна шельмо в чернечій сутані з олівчиком!
Чоловік у сутані без жодного виразу емоції на обличчі старанно записував усе, що вона говорила, час від часу перегортаючи сторінки в записнику. Чим менше він реагував, тим голосніше вона кричала. Інколи він поправляв окуляри й позирав на годинник. Коли вона завершила свою тираду й зайшлася конвульсивним істеричним плачем, він несподівано витягнув із кишені штанів під сутаною стругачку й почав загострювати олівця. Стружки з олівця поволі падали на обличчя її матері, що лежала на сходах церкви.
Вона встала. Перестала плакати. Відчувала ненависть. Страшну ненависть. Лише ненависть. І бажання помсти. Пульсуюче у скронях прагнення помсти. Вона випросталася. Поправила волосся. Так, як колись її бабуся. Повернулася спиною до священика; нахилилася за каменем. Вибрала найбільший із тих, що валялися довкола і який могла втримати в руці. Обернулася й пожбурила його що-сили. Чоловіка в сутані вже не було. Камінь покотився сходами, що вели до вівтаря, й спинився біля дерев’яної лави у східному нефі церкви. Маленький замурзаний хлопчик виліз з-під оберемка соломи й побіг до каменя. Підняв його й підійшов до неї. Потім поклав камінь біля її ніг, усміхнувся й хутенько відійшов. Став віддалік, чекаючи, поки вона знову кине каменем у його бік. Вона зрозуміла, що він хоче з нею бавитися. Її мертва мати лежала неподалік від трупа Цейса, а вона, наче в якомусь трансі, відокремлена від світу, кидала камінь хлопчикові! Наче те, що сталося щойно перед цим, не мало ніякого значення. Кидала, вдивляючись у камінь, що котився по паркету, затим дивилися на рученята хлопчика, який піднімав камінь, підбігав із ним до неї, а вона знову кидала. Камінь, що котиться, хлопчик, що біжить... Злість, яка вирувала в ній, поволі втишувалася. Її огортав смуток. Вертався розпач.
Нарешті хлопчикові набридло бавитися. Він пробіг повз неї. Вона поволі повернула головою за ним. Четверо санітарів у заплямованих кров’ю білих халатах поверх армійських шинелей, проштовхувалися крізь натовп до вівтаря. Підійшли до священика. Перекинувшись з ним кількома словами, санітари рушили до тіла Цейса, розсуваючи ношами людей, що з’юрмилися в тому місці. Вона підбігла до вівтаря. Присіла біля матері. Гладила її по голові. Плакала. Крізь сльози побачила, як на зап’ясток Цейса навішують жовту бирку на гумці. Один санітар, схилившись над тілом, щось на ній написав. Затим відірвав від бирки клаптик, підніс руку догори й крикнув:
— Родичі є?
Натовп затих. Ніхто не озивався! Санітар повторив запитання. Анна очима вишукувала сина Цейса. Він стояв у темному закутку за вівтарем обіч Ротенбергів. Не могла роздивитися його обличчя. Спершу їй захотілося підійти до нього. Але вона швидко отямилась. Адже син Цейса був євреєм! Євреєм! Вона підійшла до санітара
—	 Цей чоловік, наскільки мені відомо, був тут сам. Без родичів, — збрехала вона.
—	 А ви йому хто? — спитав гладкий санітар, уважно придивляючись до неї.
—	 Як це хто?
—	 Ну, хто? Він був офіцером СС. У цьому разі ми мусимо писати рапорт. — Наскільки ви були близькі з ним?
—	 Я?! Близька з ним? Ще чого! Я його ненавиділа, — заперечила вона й квапливо відійшла.
Санітари поклали тіло Цейса на ноші. Зняли з нього кітель і прикрили ним розтрощену кулею голову. Двоє інших підійшли до неї. Мовчки поклали на ноші тіло матері. На зап’ястя повісили жовту бирку. Один із санітарів вручив Анні клаптик жовтого паперу. Вона піднялася й рушила за ними. Перед брамою зі східного боку церкви стояла вантажівка. Санітар, проходячи мимо неї, крикнув до водія:
—	 Тут це вже остання.
Хтось підняв брезент над заднім бортом вантажівки. Анна подивилася туди. Побачила купу трупів. Санітари підняли ноші. Чоловік у білому халаті, що стояв у кузові, енергійним рухом затягнув їх досередини. Брезент опустився. Санітари попрямували до кабіни. Усе відбувалося дуже швидко. Анна хотіла закричати й побігти за ними. Але не могла видобути голосу. Не могла зрушити з місця. Раптом перед очима все,закрутилося. Вона зомліла.
Дрезден. Німеччина, близько полудня, четвер,
15 лютого 1945 року
Вона переконалася, що фотоапарат, надійно обгорне- ний светром, лежить у валізці й вийшла з церкви через бічні двері. Морозне повітря лютневого передполудня освіжило її. З-за хмар просвічувало сонце. Віяв сильний вітер, піднімаючи сірі клуби пилу, який проникав у очі й рот. Вона закутала шию шарфом, застібнула пальто на всі ґудзики, натягнула на голову вовняну шапку й рушила в бік Грюнерштрасе. За якусь хвилю, одурманена свіжістю повітря й засліплена світлом, вона відчула, що дуже стомилася. Важко-дихаючи, спинилася, поклала валізку на підмурівок і повернулася обличчям до церкви. На тлі довколишніх руїн вона була схожа на напіврозвалений склеп. Наче обрубок, що стирчить на цвинтарі, через який тільки-но проїхала танкова колона. Глухі стіни, зяюча діра в покрівлі, порожні очниці вікон, колись закритих вітражами, навстіж відчинені двері нагадали їй піщаний замок на пляжі, зруйнований нестримною хвилею. Вони з батьком зводили чудові піщані замки, й він оповідав про кожен із них дивовижні історії. З духами, відьмами, білими дамами, що блукають уночі по кімнатах, з камерами тортур, таємними ходами, вежами, відважними лицарями на конях і красивими принцесами, які чекають на тих лицарів. Іноді до них приєднувалася — як тоді, під час канікул на балтійському узбережжі — мати і, заслухавшись, вдивлялася в батька, наче зустріла його вперше в житті...
Анна взяла валізку й пішла далі. Майже не впізнавала місць, де ще вчора були вулиці, перехрестя, стояли будинки й росли дерева. Пригадала собі слова бабусі про те, що «колись настане розплата, бо кара за скоєне зло неминуча». Анна зі здивуванням подумала, що їй зовсім не жаль цього міста. їй не жаль цих випалених мурованих стін, що розсипаються в пил, наче порохнява з пемзи, коли її трутити ногою, не жаль їй жодного каменя у цьому місті, знищеному як кара за зло, як і пророкувала бабуся. Вона йшла навмання, вже не годна плакати й не відчуваючи болю. Видряпувалася на купи каміння, провалювалася в ями зі сміттям, що утворилися на місці глибоких вирв після вибуху бомб. Відчувала сморід від спалених тіл, що долинав з вентиляційних труб і підвалів. Проходила повз обвуглені трупи, обгорілі дитячі візочки, відкриті валізи з шовковою жіночою білизною, протези ніг, разом з відірваними кінцівками, присипані піском дитячі іграшки, відірвані від тулуба голови з відкритими очима чи з дірами очних ям, сплетені в прощальному стисканні руки, що лежали за кілька метрів від тіл, яким вони колись належали.
Вона спинилася. Сіла на валізку й глибоко вдихнула повітря, намагаючись втамувати ниючий біль у грудях. Почувалася вкрай знесиленою. Змогла ще підбігти до розваленої стіни, за якою колись була кухня чийогось помешкання, опустилася на коліна й почала блювати. Невдовзі відчула полегшу. Підвелася. До решток стіни, що залишилася з цілого будинку, була пригвинчена кухонна раковина. На столі поряд з раковиною стояв кухоль з недопитим чаєм, на білому порцеляновому блюдці лежав надкушений шматок хліба з маслом і засохлим жовтим сиром. На стіні над раковиною висіло дзеркало, вкрите іржавими патьоками. На маленькій скляній поличці під дзеркалом стояли чотири алюмінієвих кухля з зубними щітками. Дві з них явно були дитячими. Вона дивилася на все це, як на страхітливу картину. Рештки нормального життя, що збереглися тут, у цьому місці, до настання кінця світу, були схожі на ретельно продуману сюрреалістичну інсталяцію божевільного художника. Ні, це не була витончена композиція, покликана вразити істинних шанувальників мистецтва. То був цілком реальний шматочок міста Дрездена, близько полудня, в четвер, 15 лютого 1945 року.
Вона бігцем вернулася до валізки. Поспіхом витягла фотоапарат. Пам’ятала, що лишилося вісім кадрів. Поволі підійшла до стіни з раковиною і зупинилася за кілька метрів від руїн. Терпляче очікувала, поки з-за пошматованої сірої хмари визирне сонце. Акуратно виставила витримку й діафрагму. Натиснула кнопку затвора фотоапарата. Відчула краплини поту на скронях. Одним махом зірвала з голови вовняну шапочку. Обережно сховала фотоапарат у шкіряний футляр і пішла до валізки. Ступивши кілька кроків, вона, вражена безглуздям своєї думки, раптово спинилася. Поволі повернулася до раковини. Огледілась, чи ніхто не стежить за нею, відкрутила кран.
Звідти потекла бура рідина, але вже через кілька секунд почала текти кришталево чиста вода. Дивлячись на воду, вона розплакалася. Підставила відкриті уста під струмінь і почала жадібно пити. Це місто все ще жило...
Вона пішла далі. Апарат висів на грудях, і час від часу вона хапалася за нього. Лічила кадри, що лишилися. Притиснене уламками балкона тіло жінки з мертвим немовлям на руках. Ще шість...
Поволі підходила до дому. Зумисне відтягувала ту хвилю. Уповільнювала ходу, спинялася, переконувала себе, що мусить перепочити. Натикалася на людей. Вони сиділи або лежали обіч уламків сходів, вивернутих воріт і хвірток чи решток стін, що лишилися від їхніх помешкань. Своєю присутністю вони, наче коти, позначали свою територію, що це тільки їхній дім, що вони повернулися й лише вони мають право на це місце.
Вона йшла і йшла. Кам’яна ляда — єдине, що нагадувало крамницю м’ясника Мюллера, у якого бабуся купувала шинку. На запорошеному тиньком мармуровому столі лежали перекинуті терези, заплямовані бурою засохлою кров’ю. Ще п’ять...
Дісталася до Грюнерштрасе. На перехресті з Ціркус- штрасе з’явилися військові вантажівки, що звозили трупи з довколишніх вулиць. Машини під’їжджали задніми бортами якомога ближче до краю рову, обгородженого низьким кам’яним парканом, і солдати розвантажували наповнені тілами кузови, кладучи трупи один на одного впоперек рову. Покривши весь рів шаром тіл, солдати накладали наступний. Молодий чоловік у білому, поплямованому кров’ю фартусі, з цигаркою в зубах сидів на дерев’яному стільці на кам’яному підвищенні майже посередині рову. Солдати, поскладавши трупи у рові, підходили до нього, і він щось записував у розкладеному на колінах зошиті. Ще чотири...
Рів перетинав Грюнерштрасе впоперек на всю ширину. Тому їй довелося звернути на вулицю Ціркусштрасе, щоб потім, ідучи вздовж Сайдніцерштрасе, знову вийти на Грюнерштрасе. Насправді ж Сайдніцерштрасе як вулиця вже не існувала. Стіни зруйнованих будівель утворили щось на взірець дюни з розмеленої цегли. Вона вибралася на верхівку дюни й пішла далі. Несподівано почувся дитя-чий плач. Маленька дівчинка сиділа біля старого чоловіка в капелюсі, дивилася на свою руку, обмотану бавовняною шматиною, і крізь плач повторювала раз по раз ту саму фразу: «У мене лише сім пальців, дідусю, лише сім пальців...».
Дідусь помітив Анну, встав із каменя, на якому сидів, і підійшов до неї.
—	 Чи нема у вас часом морфію? — спокійно запитав він. — Я дам вам за нього свою обручку. Щире золото. Довоєнне. Є? — перепитав дідусь, слинячи пальця й знімаючи з нього обручку.
Вона спинилася, поклавши для певності руку на фо-тоапарат.
—	 У мене немає Морфію. Але на початку Грюнерштра- се є санітар. Може, у нього є. Має бути. Ідіть до нього. А я тим часом побуду з малою, — відповіла Анна.
—	 Отой товстун, що рахує трупи? Я вже сто разів був у нього. Немає в цього мертвоїда нічого, він мене просто прогнав. Сучий син. У нього навіть горілки немає. Може, у вас є горілка? За пляшку горілки я дам вам обручку. Коли я напою малу, то їй не буде так боляче. І мені теж...
—	 Горілки немає. Але я знаю, де вдома мама ховала горілку. Я мешкаю на Грюнерштрасе, 18. Це недалеко. Якщо я знайду горілку, я вам її принесу.
—	 Я дам пані обручку. Щире золото. Довоєнне... — чула вона за спиною голос, що віддалявся.
Вона перестала лічити кадри. їй набридло. Тут усюди й усі щось лічать. Одні — трупи, інші — пальці. До того ж є речі, які не слід показувати. В жодному разі. Вона заховала апарат у футляр, обережно поклала його у валізку і поспіхом видерлася на купу сміття, щоб якомога швидше дістатися додому.
Першим доказом того, що вона недалеко від рідного дому, був уламок балюстради балкона з вілли Цейсів. Він лежав на гілках поваленої черешні в їхньому саду. Вона прекрасно знала той балкон. З прямокутної плити стирчали, наче обрізані ножицями, три куски спіральних колон. Наче з кошика для квітів. Вона й гадки не мала, що коли-небудь відчує те, що відчула тепер. Що почне плакати — зі зворушення — оглядаючи уламки балкону Цейсів. А нині заплакала...
Вона пройшла далі, оминаючи стовбур черешні. По-бачила двох чорних сусідських котів, які поїдали нутрощі мертвої вівчарки Цейсів. Неподалік походжала ворона, чекаючи на свою чергу. За кілька метрів Анна спинилася перед високим, схожим на гатку, насипом із потовченої цегли, тиньку й землі. Видряпалася на вершину і глянула перед себе. Від будинку на Грюнерштрасе, 18 зосталася тільки одна стіна, обриваючись кривою лінією на рівні третього поверху! Та, що зліва, коли дивитися з саду Цейсів, та, на якій бракувало клямки від дверей, що вели з подвір’я до сходів і в підвал. Анна спустилася вниз. Оббігла стіну й зупинилася на тротуарі з боку вулиці. Серед каміння, бляхи, металевого пруття і битого бетону вона побачила край грубої коричневої дошки і поквапилася підійти ближче, бо впізнала уламок дубового столу з покою бабусі Марти. Поставила валізку, зняла пальто і, схопивши кінець дошки, щосили потягнула її на себе. Тієї ж миті почула за собою хрипкий голос:
—	 Я вам допоможу. Дерево тепер понад усе. Це дуже слушно. Особливо вночі, коли стає зимно...
Вона рвучко обернулася. Неподалік від неї, зіпершись на стовп вуличного ліхтаря, стояв молодий чоловік. Фор- менна шинель солдата вермахту, підперезана дротом, була йому настільки велика, що поли мели бруківку. Чоловік мав довге темне волосся, що опадало на його лоб, перебинтований закривавленою пов’язкою. З дроту звисала каска. Біля ніг на сірому брезентовому заплічнику лежали скрипка і смичок.
—	 Чого ти стирчиш там, як кілок? Допоможи! — крикнула Анна сердито.
Чоловік умить опинився поруч і всім тілом навалився на дошку.
—	 Послухай, давай зробимо так, — сказав він, — ти повисни на дошці, а я спробую її витягти. Ти важча за мене. Старайся розхитувати її, наче хочеш переламати її надвоє. Це допоможе її вивільнити.
Вона з образою глянула на нього, зачеплена словами про вагу.
—	 Я зовсім не важча за тебе, хлопче! І ніколи не буду. Розумака. Теж мені джентльмен! — крикнула Анна, непомітно поправляючи светр.
—	 Взяли, разом! Нумо!
Вони впали майже одночасно. Вона вдарилася голо-вою об тонку кірку льоду на поверхні брудної калюжі в широкій борозні поміж двома пласкими пагорками ще-беню. І тут-таки почула дзенькіт каски і крижаний холод води на обличчі. Чоловік, не випускаючи дошки з рук, впав на купу замерзлого груддя обіч калюжі. Спересердя він відкинув дошку й підповз до Анни. Став на коліна біля її голови й запитав:
—	 Усе гаразд? З вами, тобто з тобою?
Дістав з кишені шинелі згорнутий бинт й почав ле-генько стирати бруд з її обличчя. Сказав з усмішкою:
—	 Не варто, мабуть, через ту дошку...
Анна, відпихаючи його руку, різко підвелася.
—	 Чого? Чого не варто? — спитала вона з викликом у голосі.
—	 Ну, цієї гімнастики. Це дерево зовсім не годиться для вогню. Надто товсте...
—	 Слухай-но, розумако, — процідила вона крізь зуби, з усієї сили намагаючись стримати сльози, — ця дошка — частина мого дому. Єдине, що я тут поки що знайшла. Чуєш?! Мого дому! А до вогню, якщо тобі так уже кортить, можеш вкинути свою скрипку.
Чоловік одразу перестав посміхатися. Його лице спохмурніло. Вона бачила, як у нього тремтять руки. Він встав і без слова вернувся під ліхтар. Узяв скрипку, закинув за спину заплічник і поволі побрів через руїни до дерев з протилежного боку вулиці. Анна дивилася, як він відходив усе далі й далі. І раптом заплакала.
— Вибач, — крикнула йому в спину, — я не те хотіла сказати! Я сама завжди хотіла грати на скрипці. Але я не вмію. Я навіть не знаю, як тебе звати! Вернися! Хоча б на хвилинку. Я хочу подякувати тобі. А потім іди, куди хочеш. Прошу тебе! Дозволь тобі подякувати.
За мить він уже зник за черговою купою сміття. Вона підійшла до дошки й ногою підсунула її до валізки. Одягла пальто. Бинтом, який залишив хлопець, перев’язала покалічену руку. Потім сіла на валізку спиною до того місця, де ще два дні тому була широка жвава вулиця, а тепер зяяла величезна яма, наповнена битою цеглою, змішаною із землею. Перед нею стирчала частина стіни з дверима, що вели на площу, засипану камінням і шматками тиньку. Нараз Анна відчула, що зовсім задубіла від холоду. Щільно закуталася в пальто і заплющила очі. Заснула...
Вона витягла руку, намагаючись намацати долоню Лукаса. Ротенберг декламував вірш Гете, обидва з батьком курили. Дівчина в темно-синій сукенці розчісувала волосся бабусі й частувала її черешнями. Гіннерк у сутані священика причащав її матір і щось занотовував на аркуші паперу. Цейс тримав на колінах голе немовля з чор- ною пов’язкою на оці. Маркус у великій, продірявленій осколками касці стояв навколішки перед вівтарем, притулившись до вівчарки Цейсів. Санітар у заплямованому кров ’ю фартусі будував із нею на пляжі піщані замки. Мати Лукаса в червоній чернечій сутані через величезну лійку вливала до кропильниці буру воду. Садівник Цейсів стояв на драбині під склепінням церкви й, дивлячись у люстерко, голив свою довгу бороду. Сама ж вона у білій сукенці для першого причастя прогулювалася на галявинці, що пахла лавандою, й фотографувала метеликів. Один метелик раптом злетів із пелюстки білої троянди. Анна виразно чула тріпотіння його крилець. Метелик летів до неї і ставав усе більшим і більшим. Почулося виття сирен. Вона побігла. Простягла руку до /Іукаса...
Хтось термосив її за плече.
—	 Не треба мені ні за що дякувати, — почула вона, — бери-но краще свої речі. Вони знову прилетіли. Недалеко звідси є підвал. Тут, у цій пустелі, вже нема що бомбити, та все-таки нам ліпше сховатися куди-небудь під землю...
Ще якусь мить вона зоставалася у своєму сні. Затим широко розкрила очі. Упізнала його.
—	 Ти повернувся, — прошепотіла вона, тулячись до хлопця, — повернувся? Ти зіграєш мені щось потім?
Він посміхнувся. Ніжно погладив її волосся.
—	 Біжи за мною. Це близько.«
Вона чула гул бомбардувальників. Не встигала за ним. Щоразу спинялася. Він вернувся по неї.
—	 Слухай, побудь тут хвилину. Я закину в підвал за- плічник і скрипку й повернуся. Стій на місці. Чуєш? Тут близенько. Тобі дуже потрібна ця валізка? — невпевнено спитав він.
—	 Потрібна...
Він залишив її саму. Літаки були все ближче. їй стало страшно. Невдовзі, важко дихаючи, хлопець повернувся. Узяв валізку й подав руку Анні. Вони побігли. Спинилися біля купи каміння й галуззя поряд з дірою під частиною сірої стіни. Спершу він вкинув у діру валізку, потім відсунув ногою кілька каменів. Довгим стрімким каналом вона з’їхала, як на ковзанці, ніби в печеру і впала обличчям на вологий пісок. Миттю встала. Відчула затхлий і вологий запах. Оглянулася. У глибокому мороці ледь-ледь видні- лися якісь обриси. Хлопець, наче вгадуючи її думки, запа-лив сірника. Підійшов до чогось на зразок підставки, сплетеної з дроту й наповненої землею, в яку було повтикано свічки. Підніс полум’я сірника до однієї свічки, потім запалив решту. За якусь мить стало ясно. Під склепінням навпроти вона побачила піраміду з людських черепів. Пірамідальна конструкція торкалася зліва ряду трун, складених у два ряди, один на другий. Віко однієї труни було відкрите. З неї стирчали жмутки соломи.
—	 Ласкаво прошу до нашого дому... — сказав хлопець з іронією в голосі, подаючи їй руку. — Вибач за цей маленький балаган, але я сьогодні не сподівався на гостей, — додав він, підходячи до відкритої труни й з гуком опустив віко.
У цю мить на вулиці знову почулися вибухи бомб. Ан- на заплющила очі. Витягла руки перед собою, наче шукала щось навпомацки. Хлопець підбіг до дротяної підставки, дмухнув на свічки й пригорнув її до себе. Затим зняв із себе шинель і розстелив на підлозі.
—	 Приляж, — прошепотів він їй на вухо, — а я швиденько затулю вхід. Зараз повернуся...
Наліт тривав недовго. Зрештою, у неї склалося вра-ження, що все коїться десь далеко від неї. Наче приглу-шене відлуння сварки сусідів за грубою стіною. За якусь хвилину все затихло.
—	 Хто такий Лукас? Це твій хлопець? — спитав він.
Вони лежали в темряві. Як тільки на вулиці настала
тиша, він розімкнув обійми і відсунувся від неї подалі.
—	 Що ти маєш на увазі?
—	 Ну, я хотів спитати, це хтось близький? Це до нього ти... торкаєшся? Ти кликала його уві сні.
—	 Так, останнім часом я лише до нього й доторкуюся...
—	 Ти любиш його?
—	 Люблю? — Вона задумалася на мить, здивована тим питанням. — Не знаю. Але я скучаю за ним.
—	 Він живий?
—	 Учора ще був живий...
Він замовк. Потім устав, запалив свічку на одному з черепів. Підійшов до труни, підняв віко, витягнув коричневу пляшку й підніс до губів.
—	 Як ти гадаєш, вони нас ненавидять? — спитав хлопець.
-Хто?
—	 Ну, ці американці й англійці?
—	 Ці, що в літаках?
—	 Так, ті що в літаках.
—	 Гадаю, що зокрема тебе й мене ні. Але німців вони ненавидять...
—	 Ми теж німці.
З Бікіні
—	 Так, але вони, принаймні так мені здається, бомбардують Німеччину, а не німців. Вони не думають про те, що вбивають при цьому конкретних людей. Вони лише прагнуть стерти на порох Німеччину. Батько розповідав мені, що під час Першої світової війни ворожі окопи були іноді розташовані так близько, що солдати могли дивитися один одному в очі. Дуже часто вони розмовляли між собою, а інколи навіть ділилися провіантом. Та щойно надходив наказ, вояки стріляли один в одного і вбивали одні одних. І зовсім не з ненависті. Швидше задля самооборони. Тому що вояки з окопу навпроти теж отримали такий наказ...
—	 Ти вважаєш, що в світі ненавидять ще якийсь народ, окрім німців?
—	 Нині? Певне, що ні. Ми впевнено очолюємо список народів для відстрілу. За нами довго, довго нікого немає, я так гадаю, а далі йдуть японці. Світ зненавидів нас. І, здається мені, коли ми врешті програємо цю війну, так буде й наступні сто років. Тому мені дуже жаль, що в мене таке з біса німецьке прізвище. Та все ж я ніколи не переміню його. З поваги до бабусі й батька. А чому ти не стріляєш і не вбиваєш? Ти ж мусив би... — спитала вона.
—	 Це дуже банальна історія, — одказав він, витираючи рукавом губи, — на, випий.
—	 Розкажи... — попросила Анна, беручи пляшку.
—	 У сорок першому я закінчив музичну консерваторію у Бреслау. Колись це було дуже велике й красиве місто, там я народився, там могили моїх батьків і сестри, — почав він розповідати, вмощуючись на шинелі поруч з нею. — Знаєш, де це? — спитав хлопець.
—	 Авжеж, знаю! Моя бабуся народилася в тих краях, в Опельні, а дідусь студіював у Бреслау медицину, — відповіла Анна. — У бабусиному альбомі є чимало прекрасних світлин Бреслау. Тобто було, — додала вона після паузи. — Вибач, що перебила тебе. І що ж було далі? — спитала вона приглушеним голосом.
Хлопець помітив, що вона плаче. Він замовк. Нахи-лився над нею і ніжно відгорнув волосся з її чола. У ньо- го були теплі руки. Він стояв навколішки біля її голови й піднімав пальцями пасма, іноді ненароком торкаючись її щік. Кінчиками пальців він ніжно гладив її обличчя довкруж очей і вуст. Коли вона перестала плакати, хлопець прошепотів:
—	 Чуєш, прошу тебе, не вибачайся переді мною. Більше ні за що не вибачайся переді мною. Я ще там усе збагнув. Там, із тією дошкою. Я справді все це розумію. Я теж хотів би мати хоч якийсь куток. Хоча б найменший. Але в мене його немає. Може, колись я збудую власний дім. Новий. І ти теж збудуєш. От побачиш... Тобі краще?
Вона кивнула.
—	 А тепер скажи мені, нарешті, як тебе звати? — додав він, відводячи долоні від її лиця.
—	 Мене звуть Анна, — відповіла вона й додала квапливо: — Але мені хотілося б, щоб ти називав мене Мартою. Може, колись я тобі поясню це. А тепер продовжуй розповідати. І не забирай долоні. Якщо можеш. І якщо хочеш...
Вона присунулася до нього ближче й поклала голову йому на коліна. Він ніжно гладив її лице кінчиками пальців. Анна слухала.
—	 Під час навчання, щоб трохи заробити, я давав уроки музики. Серед моїх учнів була дочка заступника гау- ляйтера Бреслау. Мало хто позбавлений слуху й таланту настільки, як вона. Однак дівчинка була дуже старанна і їй треба було навчитися грати на піаніно. Цього прагнув її батько, ще більше — мати, а найбільше бабуся, мати заступника гауляйтера. Ніхто й ніколи не спитався, чи хоче вона цього, а дівча саме боялося сказати, що не хоче. Я теж нічого не казав, бо мені були дуже потрібні ті гроші. Наприкінці сорок другого до армії призивали і сліпих, і божевільних, і навіть артистів. Призвали й мене. Одного дня після останнього уроку я найперше попрощався з моєю ученицею, а потім і з її батьком. Мені пощастило. У салоні сиділа мати заступника гауляйтера. «Максе, я сподіваюсь, що моя внучка, а твоя первістка і єдина дочка, не перестане грати й розвиватися тільки то-
З* му, що якийсь бюрократичний телепень вирішив послати її вчителя на фронт?» — сказала вона, звертаючись до сина. І додала: — Не беріть собі дурного до голови, мій син усе влаштує. Прошу бути в нас у п’ятницю о тій же порі». І я прийшов у п’ятницю, тому що мої документи щезли, мов за доторком чарівної палички. Я одержав новий номер і нові документи з приміткою про зарахування до «не-стройової допоміжної служби з формальних причин». Із особистим підписом заступника гауляйтера, завіреним ще чотирма підписами. Я весь час носив ці папери з со-бою. Вони й зараз при мені. Упродовж двох років я бував у домі гауляйтера щосереди й щоп’ятниці, висловлюючи усіма мислимими способами свою вдячність бабусі. Сорок третього, на Святвечір, дочка заступника гауляйтера зіграла на фортепіано свій перший офіційний концерт перед усією сім’єю. Я ще ніколи не чув нічого жахливішого. Та вони аж не тямилися від щастя і гордості, а бабуся навіть просльозилася зі зворушення. І лише їхня покоїв- ка-полька якось так дивно глянула на мене, хитаючи го-ловою. Заступник гауляйтера вперше запросив мене того вечора до свого кабінету, налив у склянку французького коньяку і вручив конверт з грошима. Потім, після кожного уроку, ми йшли до його кабінету й жлуктили коньяк або його улюблену сливовицю. Це був дуже нещасний чоловік. Дуже самотній. Може, ще самотніший, ніж я. А потім росіяни підійшли до Бреслау. Коли стало небезпечно, я зі всіма, хто міг утекти, накивав п’ятами на захід. Ось так я й опинився в Дрездені. Це, по-перше, недалеко від Бреслау, а по-друге, я завжди хотів тут оселитися. З огляду на музеї, з огляду на оркестр, з огляду на те, що це поряд з Дрезденом. І моя мрія, як бачиш, здійснилася. У цьому затишному склепі. Жаль лише, що нема вже музеїв, та й оркестранти також розбіглися або повмирали. Тільки до цвинтарів у Бреслау так само близько.
Він на якусь мить примовк...
— Я стомив тебе своїми розмовами? Ти спиш? — спитав хлопець, ніжно торкаючись її плеча. — Подай-но пляшку. Мені пересохло в горлі від тої балаканини.
Анна повернулася до нього обличчям. Мовчки запу-стила пальці в його волосся.
—	 Яка я рада, що зустріла тебе, — прошепотіла вона, ніжно торкаючись губами його щоки.
Вона припала до пляшки й почала жадібно пити. Похлинулася й закашлялася, розбризкуючи краплини рідини на його лице й волосся й хапаючи ротом повітря.
—	 Боже, що ти мені дав, чоловіче?! — скрикнула вона.
—	 Справжнісіньку югославську сливовицю. Я тримав цю пляшку на особливу нагоду. Я подумав, що сьогодні саме така нагода, й тому хотів...
—	 Чому ж ти не попередив? Я думала, що це... вода, — обірвала його Анна на півслові. — Я ще ніколи не пила горілки.
—	 А як же ти могла перебути в цьому пеклі без горілки? — невесело усміхнувся він.
Широко відкривши рота, вона намагалася віддиха-тись. Печіння поволі втихало. Вона заспокоїлася. Хло-пець зник за стіною, викладеною із трун. Повернувшись, він подав їй бляшаний кухоль з водою. Вода тхнула бензином.
—	 Я тримаю воду в каністрі від бензину. Та ти не бійся, це вода справді чиста. Ополосни рота...
—	 У тебе тут є все, — усміхнулася вона. — Давно тут мешкаєш?
—	 Вісім місяців. Я вже знаю майже кожен череп. А моїм улюбленцям я навіть дав імена.
—	 У тебе ще є горілка? І яка-небудь пляшка? — раптом спитала вона.
—	 Чому ти про це питаєш?
—	 На Сайдніцерштрасе я зустріла маленьку дівчинку. У неї відірвало пальці на руці. Її дідусь просив мене...
—	 Дідусь із обручкою з довоєнного золота? — перебив її хлопець.
—	 Так. А ти звідки знаєш?! — вигукнула вона здивовано.
—	 Я відніс йому вчора бинти й горілку. За це він дав мені обручку. Справді довоєнну. З довоєнної іржавої бляхи.
За годину я повернувся до нього з сухарями. Приніс йому цілу порцію твердих, як сталь, сухарів. Свою вечерю. Дідок був уже п’яний як дим. А мала сиділа обіч нього й тряслася від холоду. У неї не всі пальці з народження. Це якась вроджена вада. І вона говорить усе, що велить їй дід. І це не вроджене. Це її набута реакція на страх. Дід її просто б’є, якщо вона не розповідає кожному про свої сім пальців. Вона сама мені про це сказала. До того ж у неї вісім пальців. Це дід велів їй говорити, що в неї їх тільки сім. Дідок — це ще той сучий син, морфініст і алкоголік...
Анна слухала його вражено. Він був одночасно і тон-ким, і до цинізму розважливим. Вона ж була наївною і страшенно вразливою. Коли зі сходу до Дрездена прибули біженці й упродовж кількох тижнів заполонили місто, вона ходила вулицями й роздавала їм усе, що тільки змогла відшукати в своєму підвалі. Потім, коли підвал зовсім спорожнів, вона виходила до міста лише тоді, коли було вкрай необхідно. І щоразу, коли їй зустрічався жебрак, якому вона нічого не могла дати, її мучило сумління. їй і на думку не спадало, що жебрак може бути пройдисвітом.
Анна відчула, що з нею поволі починає коїтися щось дивне. їй стало легше, прийшли умиротворення і якась іще не звідана благість. Випита горілка робила своє. Вмостившись на шинелі спиною до хлопця, вона підібгала ноги й заплющила очі. А він ніжно гладив її волосся. Ще ніколи вона не почувалася так безпечно. Саме безпечно. Ще кілька днів тому вона не зуміла б визначити свій стан у такий спосіб. Без страху, без думок про те, що станеться за кільканадцять хвилин, без спогадів про минуле і, найголовніше, без страху перед майбутнім.
Він ніжно торкався її голови й розповідав.
Про те, як бракує йому книжок, про те, що війна все- таки колись закінчиться, про те, що його сестра була схожа на неї — така ж гарна, і що йому хотілося б коли-небудь поїхати до моря, а ще про те, що він давно не бачив таких очей, як у неї, і про те, що якби не музика, то все давно втратило б для нього сенс. Про те, що коли він уже не раз помирав зі страху в цій гробниці, то брав скрипку, гасив свічки і в темряві грав. І тоді вже ніщо не бралося до уваги, а вибухи бомб ставали акомпанементом якихось величезних чаклунських бубнів, з несамовитим звучанням, і що до вибухів бомб найбільше пасує музика Шопена, Бетховена чи Малера, але в жодному разі не Ві- вальді чи Моцарта. А коли бомбардування припинялось, а він продовжував грати, йому навіть бракувало цього акомпанементу. І що він геть усе, кожен окремий звук запам’ятав до найменшого нюансу, і коли-небудь, коли та проклята війна врешті закінчиться, то він це все знову видобуде зі своєї пам’яті, створить із цього симфонію і станеться так, що люди з концертної зали будуть панічно втікати до сховищ, хоча в цьому зовсім не буде потреби. І цю симфонію виконуватимуть щотижня, всюди, де тільки можна, щоб люди вже ніколи не забули...
Кінчиками пальців він масажував їй шию і розповідав.
Про те, що в них украдено молодість, право бути безтурботними і здійснювати помилки, позбавили наївного молодечого ентузіазму й захоплення світом. їм наказали ненавидіти одних і покірливо схилятися перед іншими, що за наказом вони повинні були враз подорослішати і вбивати теж за наказом, і, якщо доведеться, самим померти з честю і гідністю, бо ж, як їм утовкмачували, «найбільшим щастям для людини є принести себе в жертву народові й державі». їм розказували наспіх видумані легенди про «єдність в окопах, де дружба й братерство долають усі соціальні межі». Багато його друзів справді вірили в це і, може, й донині ще вірять.
Тієї молодості ніхто й ніколи вже їм не поверне, бо, навіть коли б за п’ять хвилин якимось незбагненним і містичним чином війна закінчилася, то, незважаючи на свої двадцять вісім років і непогану фізичну форму, він буде психічно немічним, старезним дідом, який уже все бачив і випробував. І те, що він за кілька цих років побачив і пережив, не залишає йому жодної надії. Найбільше болить саме те, що у них вкрадено надію. Та, правду кажучи, їм ще пощастило, бо в інших украдено навіть дитинство.
Він притискався до неї і розповідав.
Про те, що хотів би не змикати очей від хвилювання вночі перед першим побаченням, принести їй букетик фіалок, піти разом на прогулянку до парку, торкнутися — зовсім випадково — її руки в темному кінотеатрі, захотіти поцілувати її, коли проводжатиме додому, змиритися з тим, а може, й радіти з того, що вона йому цього поки ще не дозволила, а потім скучати за нею — вже через п’ять хвилин після того, як вона зникне за дверима свого дому. І нетерпляче очікувати завтрашнього дня, писати до неї любовні листи і прекрасні наївні вірші. І це право на кохання у них теж украли. Не кажучи вже про те, що й «завтра» їм ніхто не гарантує. Тому треба жити сьогодні й зараз, цієї миті, тут.
Він цілував їй очі, щоки, губи й розповідав.
Про те, що він хотів би її зараз, цієї миті, роздягнути, що дуже хоче цього. Роздягти догола. І хоча в це й важко повірити, він ще ніколи не бачив, хіба що в уяві та на кількох ідіотських світлинах, голої жінки. І затим хотів би доторкнутися до неї. І запам’ятати все, що станеться при цьому. І якщо вона йому це дозволить, то, як тільки закінчиться війна, він усе забуде, поверне час назад, буде домагатися її, не зможе заснути перед їхнім першим побаченням, принесе їй квіти, а замість вірша напише для неї сонату. І вона не дозволить увечері перед дверима свого дому поцілувати себе, а він, не зважаючи на це чи саме тому, радітиме кожному наступному дню. І зробить усе, щоб її звабити, бо ж дуже хотів би звабити її. Найдужче, щиро кажучи, вже тепер. Він говорив також про те, що хотів би цілувати її перса, спину, стегна, живіт і сідниці й що він насмілюється просити у неї — у цій винятковій ситуації — дозволити йому повернути хід історії назад.
Він роздягнув її і вже більше нічого не говорив.
Говорила вона. Своїми думками, своїм мовчанням. Сама собі тлумачила те, що зараз відбувається. Що вона — хоча напевне повинна б — зовсім, анітрохи, не соромиться, що, може, це через горілку, але, швидше, все-таки через його слова й непереборне почуття «тут, зараз, поки не настало завтра, поки ми ще живі», що все мало бути інакше, що цей її перший раз, якщо вже судилося йому бути, мав статися не тут, біля трун, черепів і в присутності смерті. Про те, що поблизу немає інших місць, бо всюди панує смерть, бо, опріч усього іншого, відібрано в них також право вибору місця і часу. І що тепер, у цей момент, їй дуже приємно, коли він торкається губами й видихає тепле повітря в ямочку на її тілі між спиною й сідницями, що їй хочеться, аби він ще сильніше кусав її губи, аж до крові. Про те, що вона не може зрозуміти, чому він цілує більше її праву грудь, а їй хочеться, щоб він цілував ліву. Про те, що коли вона відчула його губи і язик у себе поміж стегнами, їй захотілося сміятися, бо його волосся лоскотало їй низ живота. А ще про те, що вона не уявляє, як оце незвичне, що ледве вміщується у неї в роті, може поміститися в ній. У якусь мить вона перестала говорити, застигла в напруженні й від страху заплющила очі, широко розвівши в боки стегна й міцно стиснувши зуби. Відчула дотик його пальців на обличчі. Він укутав її светром і прошепотів її ім’я.
Він цілував їй долоні й говорив.
Про те, що в неї чарівна родимка на лівій сідничці і думка про повернення часу назад — це хлоп’яцтво й зухвалість. Таке буває тільки в казках. І що, хоча він і дуже любить казки, ніколи в них не вірив. І що хотів би зустріти її коли-небудь по війні — коли світ стане нормальним і її оточать інші чоловіки. І тоді, незважаючи на їхню присутність, точніше, саме в їхній присутності, не втратити свій шанс. Або переконатися, що у нього немає жодного шансу.
Вона тремтіла, сама не розуміючи, від чого: чи зі страху, чи з холоду, чи від збудження. Він одягнув її. Спираючись на лікті, вона розчулено дивилася, як він старанно зав’язує їй шнурки на черевиках. Востаннє це робив її батько, коли вони вперше поїхали кататися на лижах в Австрію. Він також зав’язував їй шнурки на подвійний бантик.
— Що сталося з твоїми батьками? — пошепки спитала вона.
Він підняв голову й, дивлячись їй в очі, сказав:
—	 Мама збожеволіла після нещастя, яке трапилося з сестрою, а тато не витримав того всього й перерізав собі вени. Мама померла сама. З голоду. Одного дня вона просто перестала їсти...
Він підійшов до однієї з трун, зняв череп зі свічками, що стирчали в очних ямках, одхилив віко й витягнув із труни довгий подертий кожух. Закутав її, підсунув її валізку до шинелі, на якій вона лежала, поставив на валізку череп зі свічками, й, посміхаючись, сказав:
—	 Увечері тут стає так холодно, як під Сталінградом. Ти тут собі поніжся на сонці, — та що я кажу, на двох сонцях, — а я зготую для нас вечерю. У нас є сухарі на закуску, сухарі як головна страва і сухарі на розкішний десерт. Із напоїв маємо все ту ж югославську сливовицю в пляшці з-під лимонаду й джерельну воду в каністрі з-під бензину. У нас немає чарок, порцеляни, обрусів теж не маємо, зате при свічках буде дуже романтично.
Вона сміялася. Сердечно й щиро. Він десь зник в закапелках склепу, а вона вдивлялася в полум’я свічок. Так само, як того вечора, коли вона з батьками була на морі...
Одну з відпусток вони провели втрьох на Сильті. Неза-довго перед війною. Батько запевняв, що Сильт, малень-кий острів дивної форми, — це німецький ярмарок марнот і що такі місця слід побачити. Але лише раз у житті, щоб більше ніколи не кортіло сюди повертатися. Грошей на готель у них не було. Ночували в наметі, на сніданок купували булочки в пекаря, а перед смерком варили суп із м’ясом або ковбасою на спиртівці. Вечорами вони про-гулювалися алеями, вздовж яких стояли готелі-люкс. Яс-краво освітлені холи були заповнені чоловіками в чорних костюмах і напівоголеними жінками у вечірніх сукнях. Хи-мерний, фальшивий, як прикраси тих жінок, світ. Недо-ступний для Анни та її батьків. Батько зневажав цей світ. Не із заздрощів і не тому, що не міг належати до нього че-рез свою бідність, а головним чином тому, що належати до цього світу стало в Німеччині віднедавна головною метою й єдиною цінністю. Це боліло йому. Готельний, по-вен сухозлітки вечірній Сильт був оазою німецької еліти. Коричневої, гітлерівської, аристократичної, з новоба-гатьками і, як прийнято говорити, цілковито відданої Гіт- лерові. З усіма цими графинями, дорогими повіями, які прагнули стати графинями, з офіцерами, яким здавалося, що своїми регаліями вони збуджують і тих і інших, з купцями з Берліна, Мюнхена, Дрездена, Кельна чи Нюрнберга, які вважали, що, випивши коктейль у вишу-каному товаристві в холі готелю на острові Сильт, вони заводять нові зв’язки і одержують перепустку до вищого суспільства. Сильт скотився до бульварності, а події з холів і спалень у готелі на острові стали улюбленою темою жовтої преси, контрольованої Геббельсом. Тому на Сильт треба приїхати один-єдиний раз, щоб побачити все те на власні очі. І назавжди зненавидіти.
Одного дня, після прогулянки, вони повернулися на пляж. Посідали на березі моря й батько зробив величез-ний торт із піску. Поклав на нього згори п’ятнадцять чере-пашок, а на кожну з них поставив запалену свічку. Затим обняв дочку й прошепотів на вухо, що він дуже любить її, що вона є для нього найбільшим скарбом і що завдяки їй і мамі, яка йому подарувала її, він пережив найголовніші й найкращі п’ятнадцять років свого життя. І що він перепро-шує її за те, що цей торт всього лише з піску. За хвилину він подав знак матері, і вона поклала перед дочкою вели-кий пакет, перев’язаний стрічкою. Батьки дивилися, як вона нетерпляче розриває паперову обгортку. Вона ра-дісно скрикнула. Батько сказав:
—	 Я сподіваюся, що цей апарат зможе побачити світ твоїми очима...
Потім, на цьому пляжі, вона сиділа між матір’ю й бать-ком, вдивлялася в промінчики свічок і щосили старалася не розплакатися.
—	 Чому ти плачеш? Та ще й без мене?! — раптом почула вона його голос. — Я б теж поплакав...
Вона поспіхом витерла сльози.
—	 Ні, я не плачу. Просто очі сльозяться. Мене ці два сонця, ну... засліпили. Де ти так довго був? — спитала вона, намагаючись приховати своє збентеження. — Я тепер плачу, тільки коли тебе довго нема.
—	 Я готував їжу, — відповів він, ставлячи перед нею подряпану від постійного миття алюмінієву тарілку, наповнену покришеними сухарями. З обох боків від неї він простелив дві білі серветки, невміло вирізані з марлі.
—	 Подай мені, будь ласка, пляшку з горілкою, — попросила вона. — Дуже хочу перестати плакати. Дуже. А ти мені не даєш. Моя бабуся Марта, коли у нас спершу закінчилися звичайні серветки, а потім і білий туалетний папір, витинала їх зі своїх листів до дідуся. Але от з марлі не додумалася. Звідки ти взявся, чоловіче? Ну звідки? Чому ти такий добрий? — спитала вона, вилізаючи з кожуха. Приколінкувала до нього й почала розмотувати бинт у нього на голові.
Стоячи перед ним на колінах, вона поволі згортала сірий, зашкарублий від засохлої крові бинт. Він дивився їй в очі й посміхався. Часом, коли вона обережно відділяла марлю від шкіри, він закушував губи. Правий бік його лоба, від брови до волосся, перетинали перехресними смугами дві рани, з яких сочилася кров. Вона взяла обидві серветки, змочила їх у кухлі з водою й почала обережно обмивати рани. Закінчивши, поцілувала в лоб і пригорнулася до нього.
—	 А тепер налий мені горілки, будь ласка... — прошепотіла йому на вухо.
Заплющила очі й зробила кілька ковтків. Потім віддала йому пляшку й сіла біля тарілки з сухарями. Він підійшов до дротяної підставки й запалив усі свічки. Вони сиділи навпроти одне одного й гризли сухарі, вдаючи, що насолоджуються прекрасною вечерею. Він витягувався перед нею, як офіціант, з вишуканим поклоном підливав їй воду в металевий кухоль, а вона коверзувала, мовляв, це вино їй зовсім не до смаку. Тоді він діставав коричневу пляшку й додавав кілька крапель сливовиці до води, а вона піднімала кухоль, нюхала, захоплювалася «унікальним букетом ароматів». Потім вони насолоджувалися вишуканим десертом, милуючись при мінливому світлі свічок «витонченою красою німецького сухаря».
Вона млосно облизувала губи язиком, пускала йому бісики, грайливо відкидала з чола неслухняне волосся, вдавала, що кокетливо підфарбовує губи й натякала йому, що вже пора, аби він ніби випадково схилився за серветкою, яка ненароком упала на підлогу, й, піднімаючи її, мимохіть торкнувся рукою її коліна під столом. Потім, коли він уже торкнеться її, вона, ковтаючи полуницю або малину, на мить зашаріється й скине з ноги туфельку. Під столом, надійно прикритим білою скатертиною, вона просуне ногу до ширінки. А він у ту мить незворушно розглядатиметься довкола, поправляючи, наче в якомусь дивному сні, свого метелика чи краватку й розстібаючи гудзики піджака чи смокінга. Потім він, онімівши і захмелівши від того, що коїться, він нахилиться до неї так низько, як тільки можна, й почне долонями ніжно гладити її ногу. А ще до цього він нігтями розірве і стягне з неї панчоху. А вона тим часом, щоб відвернути увагу, сягне — знуджено й з рум’янцем на лиці — по ще одну полуничку або шматочок шарлотки, обережно покладе на блюдце, присмачить збитими вершками, дуже гречно й скромно, наскільки це їй вдасться, посміхнеться до літньої дами в жахливій перуці й тон-ною золота в намисті на шиї. А далі, зручно опираючись на плюшеву оббивку стільця, вдаючи зніяковіння й щирість, притаманні молодості, зумисне залишить сліди білих вершків на своїх губах і знову підніме ногу під столом, щоб знову покласти свою оголену ногу йому поміж ніг.
—	 Марто, а які книжки ти читала? — спитав він, посміхаючись і ніжно гладячи її ступню.
—	 Переважно класику, найдужче люблю російську, але я напевне читала набагато уважніше, ніж ти. Жінки зазвичай читають поміж рядками, — відповіла вона. — Чоловіки так не вміють.
А потім вона зненацька попросила, щоб він щось за-грав для неї.
—	 Одразу після десерту, але до того, як нам подадуть таріль із сиром та виноградом, — додала вона з усмішкою.
Він мовчки підвівся. Неквапно підійшов до чогось, схожого на невеликий вівтар. На уламку надмогильної мармурової плити, підпертої двома колодками, лежали скрипка і смичок. Він узяв їх до рук і почав грати. Вона бачила тільки його силует. Не могла розгледіти в темряві його обличчя, лише контури рухів руки, і тільки тоді, коли дужче нахилявся зі скрипкою вперед і на коротку мить з’являвся у відсвіті пломіння свічок. Вона підійшла до підсвічника. Сіла на землю. їй хотілося, щоб він її бачив. Повинен був її бачити! Повинен був виразно бачити, що тепер коїться з нею. Кусаючи пальці, вона вдивлялася в те місце, де він стояв, і слухала. І це було найголовнішим. Наче в якомусь сюрреалістичному сні, що відбувався наяву, тут, у склепі, в підземеллі неіснуючого Дрездена, хтось грав для неї скрипковий концерт. І зараз це було найважливіше. Тільки це. Ця музика, це врочисте захоплення і хвилювання, яке вона відчувала. Можна відібрати в них молодість, можна вкрасти в них свободу, можна наказати їм дочасно подорослішати й вмерти, але найголовнішого — переживання — вони відібрати не в змозі. Тому що ніхто не знає, на щастя, коли й чому станеться це найголовніше. А зараз саме це й сталося.
Не припиняючи грати, він поволі наблизився до неї. Вона впізнала один із віденських вальсів Штрауса. Анна обняла хлопця, й вони закружляли у вальсі. Віск зі свічок капав на їхнє волосся, а він грав далі. Вони танцювали, притиснувшись одне до одного, й вона почувалася як на своєму першому балу. Все кружляло перед нею. І черепи, і труни, і полум’я свічок, і його обличчя, і скрипка. Коли настала раптова тиша й краплини поту, що спливали з його лиця, змішалися на губах із її слізьми, вона вклонилась йому й розглянулася довкола, ніби вишукуючи обличчя своїх батьків і бабусі...
—	 Все буде добре, — прошепотів він, — все буде добре, ось побачиш...
Він подав їй руку й підвів до шинелі. Нахилився й поцілував їй руку.
Вона лягла. Він накрив її кожухом, повернувся на мить до підсвічника й загасив свічки. Перш ніж лягти поруч, він ретельно закутав кожухом її ступні. Вона розстебнула ліфчик, взяла його долоні в свої і засунула їх собі під светр. Невдовзі вони заснули...
Дрезден. Німеччина, ранок, п’ятниця,
16 лютого 1945 року
Вона відчула дотик на своїй щоці. Відкрила очі.
—	 У тебе на обличчі зосталися сліди минулої ночі, — сказав він посміхаючись. — Я хотів зняти сліди воску з твоєї шкіри. Розбудив тебе? Вибач.
—	 Так. Розбудив. Але, на жаль, не поцілунком, — відповіла вона. — Дай мені води, будь ласка. У мене, здається, похмілля. — Вона ліниво потягнулася. — А так, між іншим, то після нашої останньої ночі в мене лишилися ще й інші сліди. Якби ти дав мені цигарку, було б чудово...
—	 У мене нема цигарок. Я не курю з початку війни. Не хотів бути залежним ще й від цього. Досить того, що я п’ю. До речі, в нас немає булочок на сніданок. Пекарня на розі сьогодні чогось зачинена. Напевно тому, що немає рогу вулиці...
Анна посміхнулася. їй подобалися його іронія й сар-казм. Вона теж з певного часу культивувала в собі іронію. Не ту, яка є лише дотепом або дошкульністю. Інакшу. Ту яка, підкреслювала, що все не так, як має бути. Його іронія була досконалою. Одним-єдиним реченням, а іноді тільки одним словом, він міг розповісти про якийсь випадок, на що, наприклад, Гіннерові, потрібно було б затратити хвилин п’ятнадцять. Тим, що найбільше приваблювало її в чоловіках, були інтелігентність, розум, відвага, вміння слухати, красиві руки й — це трохи дивувало її саму — зграбні сідниці. Іронія й сарказм тривалий час не входили до цього переліку. Але впродовж кількох літ, коли світ довкола неї вкрай озлобився, знавіснів, спарши- вів, здеморалізувався, коли підлість разом зі зневагою до інших потекли з нього як зі стічної канави, коли настала остання, найстрашніша стадія агонії, що вкрила світ коричневим, смердючим нацистським лайном і, як вона висловлювалася, «згітлеризувала» його, — тоді саме сарказм став досконалим і дієвим, принаймні для неї, способом образно й злісно висловити спротив абсурдові, облуді, безнадії та цілковитому безглуздю. Він був неперевершено саркастичним, і в нього були чудові руки.
—	 Ти й не старався. Міг би й піти за ріг, на сусідню вулицю, — відказала Анна, вдаючи розчарування.
—	 Повір, я пішов, але тепер у Дрездені вже немає вулиць, Марто. І рогів вулиць теж нема...
—	 А що ж тоді є? — спитала вона, піднімаючи голову й з тривогою вдивляючись йому в очі.
—	 Що є? — Він на мить замовк, стискаючи й потираючи пальцями носа, як робив її батько, коли про щось напружено думав. — Не знаю, як це назвати. Ти вибирала коли-небудь совком попіл із грубки?
—	 І не раз. На Грюнерштрасе у нас були тільки кахляні груби.
.— Ти пригадуєш, як виглядала при цьому топка у грубі й те, що ти висипала у відро?
—	 Пам’ятаю. Ти про що?
—	 Саме так виглядає сьогодні Дрезден. Тільки тут набагато темніше й на попіл випав сніг.
—	 Гм, і до того ж у пекарні не було булочок? — промовила вона, простягаючи до нього руку. — Нам справді не пощастило...
Він допоміг їй підвестися. Вона зібрала крихти сухарів із тарілки, обіч якої лежала його скрипка. Вкинула їх до рота. Бабуся Марта завжди повторювала, що не можна виходити з дому натщесерце. Анна вдягла плащ і стала біля нього.
—	 Які в тебе плани на сьогодні? — спитав хлопець, коли вона вже була готова виходити.
—	 Я хотіла б знайти свою маму, — відповіла Анна.
—	 А звідки ми могли б почати шукати її? — здивовано запитав він, повертаючись до неї спиною й підходячи до виходу зі склепу.
—	 Із трупарні. Що найближче до Анненкірхе... — відповіла вона, силувано вдаючи спокій.
Він підбіг до неї, схопив за плечі й труснув. Вона від-чула його подих і бризки слини на щоках.
—	 Не говори зі мною так! — вигукнув він. — Чуєш?! Більше ніколи так не говори зі мною. Ти можеш при мені побиватися, чуєш? Можеш при мені плакати і страждати. Чому ти вважаєш, що я цього не зрозумію?!
Вона дивилася в його очі й не знала, що сказати.
—	 У тебе свій біль, а в мене свій, — прошепотіла вона, вражена його реакцією. — Я не хотіла... Мені здавалося, що я не повинна, я сказала просто так... навмання. Я знаю, з учорашньої ночі знаю, що ти все зрозумів, але мені не хотілося, аби це вийшло так, як із тією дошкою, я не хотіла знову...
Він пригорнув її й поцілував у волосся.
—	 Я не знаю, доки ще ти будеш зі мною, але якщо тобі наступного разу буде щось здаватися, то знай від самого початку, що ти помиляєшся. І запитай у мене, що я про це думаю. Чоловіки, хоча це й винятки, теж інколи думають. Згода?
—	 У це важко, повірити, — відповіла вона, облизуючи язиком його вухо, — та для тебе, винятковий чоловік, я зроблю винятковий виняток. Тоді ти пробачиш мене? А після пробачення ти зробиш щось для мене?
—	 Зроблю...
—	 Візьмеш свою скрипку й станеш ближче до свічок. Так, як учорашньої ночі. І зіграєш передостанній фрагмент. Той, що був перед Штраусом. Коли в мене мурашки бігали по тілу.
—	 Ти не впізнала його?! — спитав він збуджено. — Це ж Мендельсон-Бартольді, скрипковий концерт мі-мінор, опус 64. Це моя дипломна робота у Бреслау. Тоді ще можна було ним займатися, але не можна було виконувати його музику. В усякому разі, публічно. Його, як єврея, коричневі викреслили з переліку німецьких композиторів і дискредитували як людину. Коли в тридцять четвертому під час концерту для молоді в якомусь містечку неподалік від Берліна диригент місцевого оркестру виконав мендельсонівський «Сон літньої ночі», то наступного дня його звільнили. Звинуватили в намірі «отруїти чисті душі німецької молоді». А коли англійський оркестр, відвідуючи Лейпциг у 1936 році, висловив бажання покласти квіти до пам’ятника Мендельсону, то якимось дивним чином той пам’ятник уночі зник. Хоча Мендельсон був лише наполовину євреєм, по батькові.
—	 Послухай мене уважно, — шепотіла вона, ніжно гладячи його по голові, — не мудруй, я уявлення не маю, що таке мі-мінор і якийсь там опус. Мендельсон, якщо це саме він, асоціюється для мене лише з весіллям. І все. Тобто майже все. Учора, коли ти грав його музику, я впала в нірвану, побувала на небесах і побачила там прекрасні картини. На одній з них був ти. Тут, у нашому домі, тобто в твоєму склепі. Ти був на небі й грав там свій мі-мінор з опусом, а з очниць черепів текли сльози. Такі картини трапляються людині лише раз у житті. Але я хотіла б це повторити...
—	 Що повторити?
—	 Як це що? Цю картину, цю мить...
—	 Про що ти говориш?
—	 Заграєш мені зараз, ще раз, до сніданку? Стань там, де ти стояв учора?
—	 Марто, в чому річ? — спитав він, нічого не розуміючи.
—	 Заграєш чи ні?! — крикнула вона.
—	 Гаразд. Зіграю. Я можу грати це безперестанку. Але чому саме зараз?
—	 Не перепитуй мене більше, стань там, саме там, де ти стояв учора, і грай. Там дуже гарне освітлення. Такі прекрасні, насичені напівтони. Якби у мене була цигарка, я б до неї додала ще струминку диму. Боже, як мені хочеться закурити!..
Він так і не збагнув, про що йшлося, але вже більше ні про що не питав. Слухняно взяв скрипку й заграв. Вона миттю підбігла до валізки, витягнула фотоапарат. Стала за труною, поставила камеру на віко й виставила діафрагму. Не схотіла тримати апарат в руках, бо це вимагало більше часу для витримки. Вона слухала. Сьогодні вона вже не почувала того урочистого піднесення. Зараз це була просто музика. Чарівна, незвична, але не було в ній того шаленства й чарів, які вона відчувала кілька годин тому. Вчора вночі музика звучала зовсім інакше. Анна пригадала його слова: «Треба жити тут, тепер, у цю хвилину». Кожна мить неповторна. Вона також спиняє мить. Натиснула кнопку затвора фотоапарата. Ще три кадри...
Він закінчив грати. Відклав скрипку і дбайливо на-крив її шматком картону. Анна сховала апарат у валізку.
—	 Насичені півтони, справді. Тепер я розумію. Покажеш мені колись ті світлини? — спитав він. — Я дуже хотів би глянути на світ твоїми очима.
—	 Побачиш. Я обіцяю тобі. А тепер ходімо...
Вони підійшли до стіни з отвором, що вів до виходу. Він заповз у вузький лаз і почав видряпуватися нагору. Вона уважно придивлялася, як він це робить. Опинив-шись назовні, він кинув їй грубий канат із широким вузлом на кінці. Вона міцно вхопилася за канат і поволі, метр за метром, почала видиратися догори. Коли висунула голову на поверхню, її засліпило яскраве світло. Вона випустила з рук канат й мало не полетіла вниз. В останню мить він схопив її за руку й рвучко витягнув нагору. Вона впала. Відчула холод снігу на обличчі. Спробувала встати з заплющеними очима. Згадала слова матері: «Перед тим, як виводити його надвір, зав’яжи йому очі. Інакше він осліпне. Повтори, що ти маєш зробити!».
Він допоміг їй підвестися. Вона поволі розплющила очі. Галуззям і уламками стіни він прикрив вхід до склепу, накидавши зверху ще й замерзлого груддя землі. Він подав їй руку, і вони пішли вперед. Вона не впізнавала тих місць, повз які вони проходили. Він мав рацію. Всюди був тільки попіл, присипаний снігом.
Вони дійшли до Старого ринку. Кройцкірхе була до-щенту зруйнована. Із кількох вантажівок санітари в білих фартухах із червоними хрестами на спині, з марлевими пов’язками на обличчях знімали трупи й укладали їх у довгі ряди. На руки, на ноги, довкола шиї, а коли не було ані рук, ані ніг, ані голів, то до решток тіла вони примощували жовті картонні бирки з номерами. Уся площа була вкрита тілами. Із прилеглих до неї вулиць прибували люди, штовхаючи тачки з трупами. Вони клали їх біля тих, що лежали на майдані, й підходили до молодого офіцера в чорному мундирі з моноклем в оці, що походжав вузькими проходами поміж рядами мертвих тіл. На його лівій руці висіли жовті картонні бирки, які він роздавав тим, хто підходив до нього. Люди, отримавши картку, по-верталися до тіл, які вони щойно склали на площі. Все відбувалося безслівно, довкола панувала тиша, ніхто не розмовляв між собою. Було чути лише скрипіння тачок і звук моторів вантажівок. Ніхто не плакав. За хвилину вони зрозуміли, чому. Майдан зусібіч був оточений солдатами. Ідентифікацію трупів, про що повідомляли солдати, було призначено на неділю. Сьогодні була п’ятниця. Люди, побачивши солдатів із автоматами, проймалися страхом і непевністю й слухняно чекали до неділі, коли з половини дванадцятої можна буде опізнати брата, матір, батька, чоловіка чи дітей. Точно в одинадцять тридцять, у неділю, 18 лютого 1945 року можна буде розпочати жалобу. Раніше ні.
«Що ж таке сталося? — думала вона. — 3 якої причини, коли й що саме мало статися, щоб мій народ, німці, дав себе так підкорити?! Приписам, статутам,' розпорядженням, настановам, заборонам, постановам, правилам, наказам, рекомендаціям і наказам. Що ж мало статися в тисячолітній історії нині конаючої Німеччини, щоб вона так підкорила людські душі, розум і вчинки. Страх? Безмежна лояльність щодо одного вождя, без якого німці як нація вже ніяк не зможуть обійтися?»
Напевно, що те, останнє. У школі їм до нудоти повторювано, що германці своєю національною самобутністю як спільнота завдячують переможній битві з римським легіоном у лісі під Тевтобургом, неподалік від нинішнього
Оснабрюка. Тоді, майже два тисячоліття тому, по дев’яти роках від народження Христа настав час народження Першого рейху. Германців об’єднав і повів до розквіту й слави перший «непереможний фюрер» Арміній, вождь херусків. Германці під його керівництвом проявили свою мужність, перемогли й не підкорилися «смертоносній заразі римського декадентства». Нині ж, майже два тисячоліття по тому, за часів Гітлера історія могла повторитися, але чомусь не повторювалася, незважаючи на те, що римляни на чолі з Муссоліні стоять тепер пліч-о-пліч з германцями. Гітлер часто посилався на показний і всім відомий міф про Армінія, називаючи його «рятівником германців» і «першим визволителем німців». Останнім часом, з огляду на Муссоліні, він говорив про це дещо за-вуальовано. Але говорив. А якщо мовчав із політичних міркувань, то замість нього про це кричить Геббельс.
А може, все криється в маніакальному замилуванні німцями порядком над усе. А може, причина зовсім не в цьому. Може, це просто успадкована майже цілим народом вроджена вада від матері Германії? Як вісім пальців на руках замість десяти?
Низькорослий гладкий солдат у мундирі вермахту підняв автомат і заступив їй дорогу.
—	 Якщо ви, пане офіцер, гадаєте, що я чекатиму до неділі, аби попрощатися з моєю матір’ю, то ви дуже помиляєтеся. У вас є три варіанти. Або ви мене зараз розстріляєте й покладете на цій площі з жовтою биркою на руці поряд з іншими трупами, або опустите свою гаківницю й пропустите мене, або... — вона стишила голос.
—	 Або що?! — видобув із себе заінтригований солдат, опускаючи автомат.
—	 Я вам скажу, але тільки на вухо. Чи не могли б ви, пане офіцер, трохи підняти свою чудову каску? — прошепотіла вона з силувано кокетливою усмішкою.
Солдат повернув голову. Офіцер із моноклем був до-сить далеко від них. Солдат поспіхом зняв каску й підставив вухо до її губ. Вона зашепотіла щось, повільно погладжуючи його стегно.
—	 Увечері, тут? — спитав він. — І ти точно прийдеш?
—	 Так, увечері, тут, — підтвердила вона.
—	 У тебе є десять хвилин. Якщо цей чорнобровий зі скельцем в оці спитає, скажеш, що ти санітарка. Тебе прислали з крематорію в Толкевіце.
Вона обернулася на свого попутника. Той із жахом дивився на неї. Анна підійшла до нього.
—	 Ти не гніваєшся на мене? Я мусила це зробити. Я мусила сказати неправду. Інакше я б умерла, чекаючи аж до неділі. Ти не гніваєшся на мене? — прошепотіла вона й, не дожидаючи його відповіді, швидко побігла повз солдата на площу.
Поволі йшла вона вздовж рядів мертвих. Чотири ряди було викладено з дитячих тіл. Вона проходила повз них, одводячи погляд. І раптом зіткнулася з офіцером з моноклем. Він стояв і курив сигарету.
—	 Ти звідки?! — крикнув він гучним голосом.
—	 З Толкевіц, — спокійно відповіла Анна.
—	 О, буде вам роботи до неділі, на чотири зміни, — проказав офіцер, випускаючи дим їй просто в лице.
—	 Чи не почастуєте мене сигаретою?
Він здивовано глянув на неї.
—	 А що, вам не дають сигарет? — спитав він, — чи ти вже всі викурила?
Сягнув до кишені штанів і дістав зім’яту пачку. Намагаючись приборкати тремтіння рук, Анна витягла сигарету. І квапливо пішла далі. Біля останнього прямокутника, під закіптюженою стіною Кройцкірхе вона вже остаточно переконалася, що на цій площі немає тіла її матері. Швидкою ходою повернулася до того місця, де стояв солдат.
—	 Не забудь же, сьогодні ввечері! — крикнув він, коли вона проходила повз нього.
Хлопець чекав на неї. Вона подала йому руку, й вони побігли. Коли на видноколі замаячіли контури рештків даху Анненкірхе, вона раптом спинилася. Сіла на уламку у стіни. Дістала сигарету й пожадливо затяглася.
—	 Вона померла, так? — спитав хлопець після хвилинної мовчанки.
—	 Померла...
—	 Все одно у неї не буде могили. У Дрездені вже немає місць на кладовищах. Чого ти, власне, хочеш? — спитав він.
—	 Я хочу, щоб усе було по-людському! Розумієш, по- людському. Я не хочу, щоб її виволікли з восьмого квадрату в чотирнадцятому ряду й спалили в крематорії 5А чи 19Б у Толкевіце.
—	 Гадаєш, що коли закопаєш її, тобі полегшає?!
—	 Саме так. Мені полегшає. Так, як і тобі стає легше, коли ти думаєш про Бреслау.
—	 Неправда! Якби я не знав, де їхні могили, то я сам би їх поховав. На своєму кладовищі. Там, де мені хочеться. Десь поряд із собою...
Вона загасила сигарету й сховала недопалок в кишеню пальта. Встала. Вони рушили в бік церкви. Там було порожньо. Вітер ганяв жмутки соломи й клапті паперу. Вона підійшла до вівтаря. Поряд з уламком кам’яної балки, що відломилася від покрівлі й забила її матір, вона помітила каску з догорілою свічкою всередині. Перейшла до амвона. Сходи, що вели нагору, були встелені зім’ятими газетами й недопалками. Вгорі, поряд з балюстрадою амвона, вона впізнала черевик дівчини в темно-синій сукні. Глянула на вівтар. Від розп’яття лишився маленький фрагмент — схрещені ступні Христа. На потрісканій мармуровій плиті вівтаря лежав забруднений калом, перевернутий догори дном дитячий нічний горщик. На цоколі вівтаря виднілися коричнево-червоні плями засохлої крові. Вона пригадала Цейса, як він діставав з кобури пістолет...
І швидко збігла вниз.
—	 Ходімо звідси! — крикнула вона, схопивши хлопця за руку, й потягла до виходу з церкви.
Площ, на які звозили трупи, в Дрездені було багато. Майже кожна вільна від руїн смужка землі або бруківки перетворювалася на своєрідну громадську трупарню. Тут же, поряд із цими трупарнями, цілком змирившись із тим, що так воно й мусить бути, поволі знову починало
налагоджуватися життя. Уже мало хто остерігався чергових нальотів. Із каміння і уламків стін люди споруджували огорожі довкола тих місць, де колись стояли їхні будинки. Відгороджувалися від інших. Вони знову хотіли мати лише «свою територію». Деякі щасливці, яким пощастило десь роздобути намети, понапинали їх, поставили в них вугляні пічки, готували на них їжу чи просто сиділи довкола, чекаючи на завтра. Ті ж, кому менше пощастило, розпалювали багаття й зігрівалися при них. На кількох вулицях, якими ще можна було проїхати, час від часу з’являлися військові автомобілі, мотоцикли або кінні підводи, зігнані до Дрездена з найближчих сіл. Інколи з військових автомобілів через мегафони людей закликали не розпалювати відкриті багаття в підвалах із газовим обладнанням, погрожували найсуворішими покараннями за мародерство й забороняли під загрозою «смертної кари без суду й слідства» надавати допомогу «особам марійського походження». Найчастіше вигукували агітаційні га-сла про те, що «ніхто не здолає незламної німецької гордості, і помста буде тріумфом рейху, фюрера й народу».
Взявшись за руки, вони, разом з іншими, переходили від площі до плащі. Кожного разу вона діставала бирку, яку дав їй санітар, коли вони забирали з церкви її матір, і показувала тому, хто стежив або лише вдавав, що стежить за порядком на таких площах. Більшість із них навіть не глянули на бирку. Анна придивлялася до незліченної кількості трупів. Щоразу вона знову поверталася до хлопця, і вони рушали далі. До ще однієї площі.
Коли почало сутеніти, вони повернулися до свого склепу.
Дрезден. Німеччина, світанок, неділя,
25 лютого 1945 року
Нараз їй здалося, що вона чує церковні дзвони. Вона підхопилася і стала енергійно розбуркувати хлопця.
— Чуєш?! — кричала Анна. — Ти чуєш це?! 
—	 Чую, — буркнув він, не розплющуючи очей. — Кличуть на молебень. Що ж тут дивного? Сьогодні ж неділя. Лягай. Поспимо ще трішки.
—	 І ти ще питаєш, що тут дивного? Як це що? Знову б’ють дзвони, як і колись, до тринадцятого. Вставай швидше, підемо туди...
Анна підбігла до виходу зі склепу й прислухалася. Дзвони! Найсправжнісінькі костьольні дзвони. У Дрездені! Нарешті. Як і колись...
За останні десять днів не було жодного нальоту. За чотири доби після останніх бомбардувань нарешті вда-лося загасити всі пожежі. Місто, неначе приголомшене цією тишею, поступово поверталося до життя. Вони щодня виходили надвір. Інколи разом, інколи окремо. Увечері поверталися до склепу. Анна вже не шукала матері. Якось увечері, коли він грав для неї черговий концерт, вона змирилася з думкою упокоїти матір де-не- будь поряд з собою. Байдуже, наскільки далеко це буде від Дрездена. Він мав цілковиту рацію: могили близьких розташовані там, де ти за ними сумуєш цієї миті.
Якщо вона тепер ще когось і шукала серед руїн Дрез-дена, то це Лукаса. Анна вдивлялася в лиця усіх малих хлопчиків із синювато-чорним волоссям. Вона намагалася також вгледіти Маркуса й Гіннера. Інколи вона приходила під стіну, що самотньо стирчала на Грюнерштрасе, 18, й, сівши на порозі, чекала. Це було єдине й найважливіше місце, окрім Анненкірхе, яке їх єднало. Підсвідомо вона сподівалася на те, що й вони, якщо живі, теж схочуть прийти сюди. Й іноді на порозі вона залишала аркушики. Призначала в них час і місце зустрічі й притискала каменем. Але наступного дня щоразу знаходила аркуши-ки на тому ж місці.
Вони мешкали в склепі, щодня стараючись вижити. Це була їхня найголовніша мета. Вижити. Вдень і вночі. Без голоду, без страху і в теплі. Вони не голодували. А відколи він роздобув-чавунну вугляну пічку з довгим димоходом до отвору на виході зі склепу, їм було тепло. Анна рідко замислювалася над майбутнім, яке для неї тривало не більше, ніж добу. Востаннє вона думала про це три дні тому пізно ввечері. Унікальний вечір унікального дня. Вони випили трохи домашнього вина, яке заробили тяжкою працею, розчищаючи завали каміння в якомусь підвалі. Тим, чим розраховувалися за працю цими днями у Дрездені, були переважно харчі, алкоголь і сигарети. Інколи вугілля або дрова. Він, на відміну від інших, брав також книжки. Одна з трун у їхньому склепі була повна книжок. Він назвав її «наша домашня бібліотека». Тиждень тому, працюючи півдня у когось на заливанні фундаменту під новий дім, він спитав, чи не могли б господарі заплатити йому за працю матрасом, постільною білизною і ковдрою. Того вечора він повернувся, сповнений гордості, як печерна людина, що самотужки вполювала мамонта. Перш ніж спуститися вниз, він звелів Анні заплющити очі. На тумбочку, схожу на невеличкий вівтар, поклав ковдру й постільну білизну. Затим підійшов до неї, поцілував у повіки й підвів до «вівтаря». Вона обняла його й подякувала. Тепер вона спатиме як принцеса. На постільній білизні! На справжньому матрасі, накритому справжнім простирадлом, закутана в справжню пухову ковдру! Таку, як у бабусі Марти.
Тиждень по тому вони обмивали цю подію домашнім порічковим вином.
— А тепер заграй мені, — попросила Анна, — що-не- будь особливе, святкове, якусь симфонію на честь ковдри та простирадла...
Він узяв скрипку до рук. Завжди робив це з якоюсь особливою побожністю й пієтетом. Спершу деякий час дивився на інструмент, наче бачив його уперше в житті. Дивним був той погляд. Не раз саме так він дивився й на Анну. Потім гладив і пестив пальцями дерево, наче ві-таючись з ним, немов це був його великий, найголовніший концерт у житті. Анна спершу почула його віддих, потім звук смичка, що ковзав по струні.
Він грав...
Анна слухала, задивившись на хлопця. Запала тиша, але він усе ще залишався стояти на тому самому місці, схиливши голову, наче сам дивувався тому, що гра за-вершилася. Деякий час він був мовчазним, задуманим, недоступним і відстороненим.
—	 Ти змогла б переповісти цю музику? — спитав на-решті, підходячи до Анни.
—	 Ти вважаєш, що музику можна переповісти?
—	 А я собі завжди її переповідаю. Навіть уві сні.
—	 Ти справді хочеш, щоб я тобі переповіла? — спита-ла вона. — Переповіла те, що щойно почула?
Вона закурила. Підібгала ноги і поклала підборіддя на коліна.
Вона оповідала...
—	 Дивовижний монолог почуттів, а може, й діалог, високі звуки проникають у серце, підкрадаються й огорта-ють його як тепла шаль, як ніжність, і проливаються як сльози або як краплинки дощу. А може, це туман... Почу-ваєшся трохи самотньо, коли ти з кимось, але при цьому сам по собі, все довкола тьмяне, така осіння сутінь, сіре надвечір’я, коли ще не запалюють світла, п’ють гарячий чай, коли вечір усе довкола мережить павутинкою летар-гії. Затим раптово, з кожною секундою, все змінюється, стає іншим. Пристрасні, суперечливі почуття, чути гомін міста, стукіт коліс потягів. Я знаходжу себе в цьому світі. Мені холодно, але я перестаю тремтіти. Туга й жага, ра-дість, спонтанність, прагнення, мокрі цілунки, ніжність, швидке дихання, биття серця, двох сердець, ось вона й він, темно, пізня ніч, вони біжать і сміються, дощ промо-чив їхню одежу й волосся, вони десь зупиняються, чути гудки поїздів, він і вона з мокрим волоссям, погляди, на-раз проскакує іскра, доторки, пристрасть, поцілунки, хви-лина, мить, мокрі обличчя, мокре волосся, мокрі вуста, переплетіння доль, плутані думки і ще більше плутані по-чуття. І світ, що пульсує життям, розбуджений весною, одурманений травнем, усе живе, біжить, мчить далі, а во-ни — тут і тепер. Загубитися, нічого при цьому не втратив-ши. Просто цілком і повністю розчинитися у цій миті...
Вона потягнулася по ще одну сигарету. Хлопець при-тримав її руку.
—	 Це був Паганіні, — промовив він зі здивуванням у голосі. — Мені ще ніхто його так не переповідав. Мені здавалося, що музика, особливо його музика, починає-ться там, де слова безсилі. Мабуть, я помилявся. Тому не кури зараз, прошу тебе!
—	 Чому?
—	 Бо мені хочеться, щоб ти зробила дещо для мене. Зараз, цієї ж миті. Бо мене наче струмом вдарило. Зро-биш?
—	 Не розумію...
—	 Одягнешся для мене в сукню? — запитав він. — Я хочу побачити зараз, у лютому, якою ти будеш у травні, я хочу ще хоч на мить побути в стані сп’яніння, — про-шепотів хлопець.
—	 Ти збожеволів... — одказала Анна, легенько стук-нувши його смичком по голові.
Відкривши валізку, вона натрапила на аркушик, ви-дертий із материного записника. На ньому була адреса тітки Аннелізи. Анна пригадала материні слова: «У селі легше перебути такі часи, у селі нема бомбосховищ, зате є молоко...».
—	 Як далеко від Дрездена до Кельна? — спитала во-на, вдягаючи білу шовкову сукню в зелену квіточку. — Ти міг би відвернутися, коли я перевдягаюся. Ми ж бо до-мовились...
Цього разу він не одвернувся. У валізці Анна не зна-йшла годящих трусиків, ліфчик теж не пасував. Комбінації у неї не було. Під цю сукню вона завжди одягала ком-бінацію. Матеріал був тоненький, майже прозорий. Вона повернулася спиною до нього й роздяглася догола. Потім через голову швидко наділа сукню. Якби не її пружні груди, то сукня обвисла б на ній, як на вішалці. Вона з ра-дістю помітила, що дуже схудла. Стала навшпиньки. До цієї сукні вона завжди взувала туфлі на шпильках. І від-кривала лоба, збираючи волосся в хвіст, а мати позичала їй свій білий ридикюль. 
—	 Ти не могла б тепер стати ближче до вогню? Ви-йдуть такі, як ти говориш, насичені напівтони... Сподіва-юся, світло впаде якраз на твої груди.
Вона не підійшла. Хлопець зовсім не знався на півто-нах. Окрім того, вона добре розуміла, про що йому йдеться. Чоловіки люблять очима. Навіть такі вдячні слу-хачі, як він. Навшпиньки, майже як балерина, вона піді-йшла до труни, на якій горіли чотири свічки. У їхньому світлі сукня стала зовсім прозорою.
—	 Як ти здогадалася? — спитав він, вдивляючись у неї й нервово облизуючи губи.
—	 Я трохи знаюся на... скажімо, що на фотографуванні, — кокетливо відповіла Анна.
—	 Ти просто красуня. Ти збуджуєш, — швидко прока-зав він, простягнувши руку по пляшку з вином.
Вона вернулася й сіла поруч нього по-турецькому, прикривши сукенкою коліна. Він подав їй пляшку.
—	 То все-таки, як далеко до Кельна? — спитала вона, прикладаючи пляшку до вуст.
—	 Я потроху закохуюся в тебе, — прошепотів хло-пець, дивлячись їй у вічі.
—	 Це через травень, який щойно був тут. Люди в травні закохуються, а вже в листопаді про те забувають.
—	 А чому ти досі не спитала, як мене звати? Нази-ваєш мене то «чоловіче», то просто «ти».
—	 Знаю, чоловіче. Я запитаю тебе про це, коли... ко-ли ти станеш для мене найголовнішим. А поки що не хочу знати нічиїх імен.
Він мовчки підвівся й підійшов до чавунної пічки. Пе-реконався, що бляшана труба стирчить якраз посередині тунелю, що вів до склепу, підкинув вугілля й поставив на піч казанок з водою.
—	 Ти сьогодні покупаєш мене? — тихо спитала Анна.
«Купіль», як вони це називали, стала одним з їхніх ве-чірніх ритуалів. Так само, як його скрипкові концерти чи її читання книжок уголос. Він готував воду в одному казанку, а другий наповнював холодною водою. Вона лягала на постіль. Спершу він обмивав їй лице, затим роздягав її й обтирав усе тіло фланелевою шматиною. Груди, живіт, руки, долоні. Шматина ніколи не була надто гарячою чи надто холодною. Потім вона лягала на живіт, і він обмивав їй шию, плечі, сідниці, стегна, литки й ступні. Наприкінці ніжно поволі цілував у ту чарівну місцину між спиною й сідницями. Часом, після «купелі», він ніжно ма- сирував ті місця, де ще лишалися синці. І змащував їх смальцем. Те, що сталося під час їхньої першої спільної ночі, більше не повторювалося. Не поверталися вони до цього і в розмовах.
Він стояв біля пічки і чекав, поки вода нагріється.
—	 Звідси до Кельна, мабуть, кілометрів шістсот. Мо-же, трохи менше. Словом, дуже далеко. Чому ти про це питаєш?
—	 Бо хочу показати тебе своїм родичам. Поїдеш зі мною?
—	 Туди зараз не доїхати. Хіба що якось пішки... Ціл-ком можливо, що поки ми туди доберемося, там уже бу-дуть американці й англійці.
—	 А тут, у Дрездені, будуть росіяни. Ти кого волів би?
—	 Важко сказати. Знаю лише, що не росіяни розбом-били Дрезден. Цей жах влаштували англійці. Американці просто допомагали їм. У Дрездені мешкає, тобто мешкало — до тринадцятого лютого, близько трьохсот тисяч людей. Ще триста тисяч за останні місяці прибули зі сходу, переважно з Бреслау. Здебільшого старі, жінки й діти, бо чоловіки ж на фронті. Дрезден до тринадцятого лютого нагадував мені трамвай, що тріщить по швах у години пік. А Черчілль вирішив розпалити в цьому трамваї багаття! За дві ночі він спалив на живому вогні тисячі людей. Не знаю, скільки точно. П’ятдесят тисяч! Вісімдесят! А може, навіть і сто! Чи знаєш ти, що тринадцятого й чотирнадцятого вночі земля у моєму холодному склепі була такою гарячою, що я не міг ходити по ній босоніж? Що в певний момент я був змушений вилізти через тунель нагору, бо волів загинути від осколка бомби, ніж спектися заживо? І знаєш, що я побачив назовні? Спершу мені здавалося, що це страх відібрав у мене розум і в мене почалися галюцинації. Але це не був міраж. Я побачив стадо корів, що летіло в повітрі! Різниця температур поміж Дрезденом і довколишніми селами була настільки великою, що торнадо, циклон, ураган, чи як там його звати, що виникнув у результаті цього, всмоктав у себе цих корів і просто з поля закинув до міста . Та Черчілле- ві цього було замало. У середу вранці, чотирнадцятого, мені забракло води. Я йшов по тому, що лишилося від Дрездена, і врешті дістався берега Ельби, запрудженого юрбами жінок і дітей. Я бачив на власні очі, як літаки, що летіли низько, косили їх із бортових кулеметів, неначе качок. Це не росіяни розбомбили Дрезден! — додав він з люттю.
—	 Це правда. Росіяни нічого не бомбують. Може, во-ни не мають літаків, а може, вони просто домовилися з Черчіллем і Рузвельтом. Очевидно, то друге. А чи ти чув од біженців, особливо від жінок, що коїться, коли здичавілі російські солдати входять до розбомблених міст? Наприклад, до твого Бреслау?
—	 Ти вважаєш, що американці й англійці не такі?
—	 Гадаю, що американці не такі. У них не було Сталіна, не було репресій і голоду. І тієї ненависті. Американці лишень долучилися до цієї війни. їх ніхто й ніколи не бомбував, ніхто не розстрілював усіх чоловіків у селі, ніхто не зганяв людей, старих і немовлят, усіх гуртом, до синагоги чи церкви, а потім забарикадовував двері й підпалював. їх не примушували копати собі могили, не ставили потім на коліна на краю ями й не вбивали. Всіх по черзі. Німці не чинили так з американцями. Але робили це з євреями, поляками, а потім і з росіянами. Це німці таке з ними вчинили. Тому росіяни мають право так нас ненавидіти, як вони ненавидять. Якби я була росіянкою чи російським солдатом і зустріла тебе на своїй дорозі, а ти був би в німецькій шинелі, я б убила тебе. Не вагаючись. Лишень за те, що ти схожий на німця.
Він мовчав і злякано дивився на неї. Потім зняв каза-нок з вогню і поставив його на землі біля пічки. Задув усі свічки й ліг поруч.
Сон їх не брав. Вона притислася до нього й поклала його руки собі на груди.
—	 Розкажи мені що-небудь... — прошепотіла вона.
—	 А можна сумне? — спитав хлопець.
—	 Але тільки якщо про кохання. Розповідай, — попро-сила вона, цілуючи його долоню.
—	 Років два тому я закохався, платонічно, в одну брюнетку, — почав хлопець.
—	 Вона гарна? Скільки їй років? Як її звати?
—	 Гарна? Ні, зовсім ні. Я віддаю перевагу блондин-кам. Та ти вже знаєш про це, — прошепотів він Анні на вухо. Її звали Софі Шолль. Ти, певно, чула про неї?
—	 Ні, ніколи не чула. А чому «була»?
—	 Тому що вона померла. їй відтяли голову на гіль-йотині. Два роки тому...
—	 Як це?! — скрикнула Анна й навіть сіла. — Як це на гільйотині? Чому? Дай мені сигарету, будь ласка.
Він прикурив дві сигарети. Простягнув одну їй і почав розповідати.
—	 Рівно два роки тому, день у день, вісімнадцятого лютого 1943 року, Софі зі своїм братом Гансом роздавала студентам листівки перед входом до університету Людві- га Максиміліана в Мюнхені. Із закликами до повалення нацистів. Вони протестували проти війни. Там, біля входу в університет, в лютому сорок третього! Ти можеш це собі уявити?! Увесь рейх, незважаючи на ряд поразок, готовий був зі страху перед гестапо накласти у штани, а вони собі серед білого дня роздавали листівки. їх затримав сторож і силоміць припровадив до ректора університету, професора Вапьтера Вюста, який, до речі, спеціалізував-ся на арійській культурі й був високопоставленим офіце-ром СС. Гестапо з’явилося в кабінеті ректора вже за п’ят-надцять хвилин. Вони приїхали на чотирьох автах. Після двох днів допитів і катувань у головному управлінні СС у палаці Віттельсбах у Мюнхені їм було пред’явлено звину-вачення. А ще через два дні, опівдні двадцять другого лю-того 1943 року народним судом Софі та її брату Гансу бу-ло винесено законний вирок: смертна кара. Законний? Достеменно. Без права на апеляцію, без адвокатів. І ще Крістофу Пробсту, який разом із Шоллями готував ли-стівки і якого гестапо вистежило й припровадило на су-довий процес. А ще через п’ять годин, точно о сімнадця-тій, вирок було виконано. На гільйотині...
Він замовк. Прикурив ще дві сигарети.
—	 У нас лишилося трохи вина? Принесеш? — попро-сила вона тремтячим голосом.
Він підвівся, приніс запалену свічку й решту вина в пляшці.
—	 Тут зовсім мало, — сказав хлопець, — лиши мені ковточок.
—	 Звідки ти все це знаєш? Ну, про цю Софі? Звідки, хай йому біс? Чому я нічого не знала про це?
—	 Цю інформацію приховували від радіо і преси. Це могло б відбитися на умонастроях молоді. Особливо після того, що сталося під Сталінградом. А я знаю про це від Ральфа, мого приятеля. Останнім часом він мешкав у Мюнхені. Він, як і я, народився у Бреслау, але під час навчання в старших класах гімназії його батьки пере-бралися спершу до Нюрнберга, а потім до Мюнхена. Із Гансом, братом Софі, вони були однокурсниками по ме-дичному факультету. Ральф знав усе з перших вуст. Інко-ли ми листувалися. Він, хоча й розглядав таку можливість, так і не вступив до «Вайссе Розе». На щастя для себе. І, може, й для мене. Листи від розкритих гестапо учасників «Вайссе Розе» ретельно перлюструвалися.
—	 А що це за «Вайссе Розе»? — перебила його Анна.
—	 Була така організація «Біла троянда». Після страти Шоллів і Пробста вона перестала існувати. Це була опо-зиційна організація, яка виступала проти режиму. її за-снувала в Мюнхені Софі. Ральф захоплювався дівчиною. Пригадую, що якось він надіслав у листі до мене навіть її фотографію. Я теж закохався, швидше у відвагу Софі, ніж у неї саму. Вона зачарувала мене...
4 Бікіні
—	 У тебе є ця світлина?! — перебила Анна.
—	 Нема. Коли до мене дійшла звістка про процес і страту Шоллів, я спалив усі листи від Ральфа. Я був так наляканий, що навіть попросив його деякий час не ли-стуватися зі мною. Інколи мені здається, що я просто боягуз... — зітхнув він.
Затим він задув свічку й додав:
—	 А тепер спімо. Рано вранці мені знову йти розбирати завали. У нас нема вина, вугілля й свічок. Мені не хотілося б топити пічку книгами...
—	 Навіть не думай. Я ніколи цього не дозволю. Скорі-ше ми порубаємо й спалимо ті струхлявілі труни, — ска-зала Анна, пригортаючись до нього.
—	 Як ти думаєш, Бог часто плаче? — запитав хлопець після деякої мовчанки.
—	 Якщо Бог взагалі є, то він має весь час плакати. Має вити... Вити й навколішки просити пробачення у Со-фі...
Вона пам’ятає, що тієї ночі не могла й ока змружити. Почувала неспокій і смуток. Але передусім свою неміч. Розповідь про Софі переконала її, що її власний опір, опір матері, бабусі, а також батька всім страхіттям, звірству, облуді, безумству й збоченням упродовж останніх років є марним. Той опір замикався в межах бездіяльності й тихої покірності перед долею. І ніякої користі нікому він не приносив. Бо ж усі, хто думав саме так, як і вони, лишень повторювали, що нічого не можна вдіяти. Бо це все не має сенсу, ніхто нічого не помітить, а їх надто мало. Це як укус піраньї. Маленької сумирної рибки. Сумирної, поки вона одна, але небезпечної й смертоносної, коли вона кусає в клубовиську тисячі інших піра- ній. Але одна з піраній мусить ризикнути і вкусити першою. Щоб з’явилася кров, одразу зваблюючи своїм запахом інших. Софі Шолль, на відміну від неї, Анни, не змирилася. Вона збагнула цей ефект піраньї і... померла. Але не побоялася заризикувати.
Навіть із жертви її життя ніхто не зробив висновку. Ні, це неправда, що ніхто! Доказ, що вона тепер про це ду- 
має, може, є й не дуже вагомим, але все ж таки чимось є. Настане такий час, вона вірила в це, що всі німці спер-шу дізнаються про Софі, а вже потім пам’ять про неї ско-лихне і викличе у них такі докори сумління, що вони на-звуть її іменем школи, увічнять у пам’ятниках. Так колись буде. Вона вірила в це...
Тепер, після того, як вона дізналася про героїчний спротив ІІІоллів, повідомлення про невдалий замах на фюрера в його найбільш засекреченому «Вовчому лігві», про яке дудніли підбріхувачі Геббельса влітку минулого року, набирало цілком іншого виміру. Анна пам’ятала, як наприкінці липня сорок четвертого вона п’яніла від радості й жила тільки цією подією. І чим їдкіше й зневажливіше називали Штауффенберга, організатора замаху, «підступним зрадником народу й фюрера, віроломною гнидою в мундирі офіцера вермахту», тим більше вона ним захоплювалася. Її мати не поділяла такого захоплення, а тим паче ідеалізації. Вона вважала, що аристократичний полковник граф Клаус Шенк фон Штауффен- берг — звичайнісінький, як це вона сформулювала, «путчист». Самозакоханий егоцентрист. І запевняла, що Штауффенберг ніколи не приховував свого крайнього шовінізму й захоплення воєнними успіхами рейху. Він повинен був стати взірцево вірним і самовіддано прихильним нацизмові, якщо в такому молодому віці став полковником і мав право сидіти за одним столом з Гітле- ром у бункері, що охоронявся з особливою ретельністю. Те, на що зважився граф Штауффенберг і його однодум- ці-офіцери, не є ніяким геройством. Це звичайне «кон-фузне партацтво», як з прикрістю говорила її мати, спроба двірцевого перевороту, яка мала на меті прибра-ти від керма невгодного Гітлера й замінити його кимось іншим, далеко не ліпшим, а може, й гіршим. Тим, хто зголоднів від прагнення досягти якомога швидше позір-них успіхів на шляху «остаточної звитяги тисячолітнього рейху». Штауффенберг зовсім не герой, вважала мати, а такий же нацистський злочинець, як і Гітлер. Анна при-гадує, як наприкінці їхньої запеклої суперечки на цю те- му мати додала: «Якби батько був живий, то він сказав би тобі те саме, тільки спокійніше й переконливіше».
Анна усвідомила, що вона така ж боягузка, як і хло-пець. Радість від його дарунка, незвичне зачарування його музикою, відчуття блаженства і задоволення під час «купелі», збудження від бесіди з ним безслідно щез-ли. Вона відчувала пустку й розчарування в самій собі. Це завжди викликало в неї тривогу, страх і безсоння.
Вона якомога обережніше вилізла з-під ковдри. Не хотіла його будити. Босоніж підійшла до отвору тунелю, що вів до виходу зі склепу. Сіла на землю, обіпершись спиною об ще теплу чавунну пічку. Сумувала за матір’ю. їй так хотілося бути поруч із нею. Пригорнутися до неї, розпитувати, говорити, розповідати про себе й плакати. Тієї безсонної ночі, вперше після смерті матері в Анненкірхе, Анна почувалася, як мале осиротіле дитятко. Безпорадне, забуте, полишене. На мить вона заплющила очі, прикурила сигарету. Вона не витримувала поглядів порожніх оч- ниць тих страхітливих черепів. У відсвіті пломінчика сірника вони були схожі на сюрреалістичні оскальповані й ретельно оббіловані обличчя з ескізів Дюрера. Вони лякали її ще дужче, ніж у світлі свічок чи в денному напівмороку склепу. Анна вернулася на матрас і вкрила хлопця кожу-хом. Він не спав. Пригорнув її до себе й поцілував у чоло.
— Ми поїдемо до Кельна. Коли схочеш, — прошепотів він їй на вухо.
Нарешті. Церковні дзвони. Як і колись...
Вона обмила лице крижаною водою з таза. Гумкою стягнула волосся. Змастила губи смальцем. Підійшла до валізки. Витягла фотоапарат. Мала ще три кадри. Сьогоднішній день заслуговував на це...
Дзвони били безупинно. У якийсь момент вона подумала, що цей набат не схожий на заклик віруючих до молитви. Він звучав радше як сигнал тривоги. Вона зиркнула на годинник. Була за п’ятнадцять одинадцята. Дзвони били вже понад півгодини. Анна підійшла до хлопця.
—	 Вставай. Хутко вставай! У місті щось скоїлося. Здається мені, щось погане...
—	 Він зірвався на ноги. Випив воду з кухля, що стояв поряд з тазом. Надів шинель. Вони вибралися назовні. Пішли до Старого ринку. Дісталися до готелю на вулиці Прагерштрасе. Це був єдиний дивом уцілілий будинок, що пережив бомбування. Вони пройшли повз дощенту спалений залізничний вокзал. Чувся стукіт проїжджаючих поїздів. Це було неймовірно. Уже за неповних кілька днів після останнього нальоту через Дрезден один за одним ішли на захід військові ешелони. Якимось дивним чином американці й англійці скидали бомби на дитячі ясла, садки й шпиталі, але не могли влучити в залізничні колії...
Вони дісталися до руїн «Реннера», який до тринадцятого лютого був найбільшим Будинком торгівлі в Дрездені. Майдан Старого ринку зусібіч був оточений кордоном гестапо. Дзвони все били. Вона почула запах бензину. Із мегафона на військовій вантажівці долинув хрипкий гав- кітливий голос: «За розпорядженням гауляйтера Дрездена Мартіна Мучмана, з метою запобігання епідемії в місті, всі зібрані на майдані тіла загиблих наказано піддати кремації. Доводиться до відома всіх громадян...».
Анна перестала слухати. Поглянула на майдан. На високу, до рівня третього поверху, піраміду, викладену з тіл, видиралися солдати, поливаючи її бензином з каністр. Затим вони спускалися додолу й швидко відходили в напрямку вкритої сажею стіни Кройцкірхе. Серед чоловіків, що стояли в шерензі під стіною церкви, вона впізнала офіцера з моноклем. Він нахилився й сигаретою підпалив ґніт. Уздовж шнура побігли іскри. За мить почувся гуркіт вибуху, й одразу жовтогаряча полум’яна стіна затулила пі-раміду з тіл.
Анна і хлопець стояли, притулившись одне до одного. Подеколи вона відривала голову від його плеча і позирала на майдан. Коли над пірамідою почав підніматися спершу сірий, а потім чорний дим, вона відпустила його й кинулася бігти. 
Пізно ввечері, перед настанням сутінок, вони повернулися до склепу. Спакували всі речі, що могли вміститися у її валізці та його брезентовому заплічнику. Зібрали свічки, у дві ситцеві торбини склали харчі, які тримали в прикритій соломою й камінням ямці нагорі перед входом до тунелю, — це був їхній холодильник. Клаптями цупкого паперу обгорнули пляшки з горілкою й вином. Була вже північ, коли вони вирішили вийти зі склепу. Лежачи поруч без сну, вона завжди дослухалася до звуків, що долинали знадвору. І пам’ятала, що найбільше військових ешелонів проходить через місто ближче до півночі.
— Я ніколи не забуду цього місця, — сказав хлопець, оглядаючи склеп. — У це важко повірити, але тут я був щасливий...
Через тунель він вибрався назовні. Витягнув бляшаний комин пічки й опустив його вниз. Потім канатом витягнув їхню поклажу. Нарешті кинув канат їй. Вони затулили вхід до тунелю. Як завжди, коли залишали своє сховище.
Поволі рушили до руїн вокзалу.
Дрезден. Німеччина, одразу по опівночі, понеділок, 26 лютого 1945 року
Йдучи вздовж колії, вони дісталися вокзалу. З боку Байрішештрасе вокзал був оточений солдатами вермахту й залізничниками, тому Анна й хлопець не наважилися увійти через одну з брам біля Вінерплац. Якщо молодий чоловік з руками й ногами, призовного віку, без мундира, викликав у місті лише цікавість, то під час будь-якої офіційної перевірки він наражався на велику небезпеку.
Вони спинилися на краю платформи, біля невеликої цегляної будки з заґратованими вікнами. Обіч будки, яка нагадувала прикордонну сторожку, був бетонований колодязь. З ляди колодязя стирчала довга оцинкована трубка. Усередині будки горіли свічки. Анна побачила постать солдата. Витягла з валізки дві пляшки горілки й запхала їх у кишені пальта. Підійшла до відчинених навстіж дверей.
Молодий хлопчина в уніформі, побачивши Анну на порозі, злякався. Сягнув по автомат. Вона помітила, що в нього перебинтована рука. І завмерла на місці.
—	 Послухай-но, — почала вона. — Ми з братом мусимо завтра бути в Кельні. У нас помирає мати. Розумієш? Мати!
Солдат підбіг до неї.
—	 Що ти тут робиш? — крикнув він.
—	 Благаю тебе, допоможи. Хочу закрити очі моїй матері. Ти допоможеш мені?
Якусь мить хлопчина дивився на неї, потім затягнув до будки й зачинив двері.
—	 Я дам тобі за це горілки, — сказала Анна, ставлячи дві пляшки на підвіконні заґратованого вікна.
—	 Це не так просто, — відповів він, дивлячись на пляшки. — Приходь завтра. Я уточню розклад, бо сьогодні...
—	 Завтра? Завтра може бути запізно, — перебила його Анна. — Дуже болить? — підійшла вона до солдата й обережно взяла його забинтовану руку. — Поміняти тобі пов’язку? — запропонувала вона, дивлячись йому в очі.
Солдат посміхнувся й заглянув у шкіряну сумку, перевішену через плече. Витягнув зім’ятий аркуш паперу і підійшов до свічки, що стояла на маленькому дерев’яному столику.
—	 О другій має бути ешелон до Дортмунда. Будуть заправлятися водою. У кінці потягу кілька пасажирських вагонів. У тебе є ще горілка? — спитав хлопець, одриваю- чи погляд од паперу.
-Є.
—	 Треба ще дві пляшки.
—	 Чому дві?
—	 Одна для сторожа на колії й одна для сержанта в вагоні. Сержант головніший.
—	 А де спиняються вагони?
—	 Поблизу Будапештерштрасе.
—	 Перебинтувати тобі руку?
—	 Не треба. Краще б ти перебинтувала мені щось інше, — відказав хлопчина й зареготав.
—	 Дякую, — промовила Анна й поцілувала його в щоку.
—	 Почекай, — затримав її солдат, подаючи клаптик паперу. — Даси цю квитанцію разом з горілкою сторожеві на колії. Це як квиток...
Ешелон до Дортмунда надійшов близько третьої ночі. Сторож виявився лисим залізничником з величезним черевом. Він спершу пильно роздивився папірець від солдата, а потім пляшку з горілкою. Витягнув корок й обережно трохи відпив. Потім більше. Затим взяв у неї валізку й подав руку.
У пасажирському вагоні, до якого вони ввійшли, було знято перегородки. Вони йшли повз солдатів, що лежали долі. Залізничник показав їм місце біля стіни в кінці вагона. Вони сіли на підлогу. Хлопець притулився до неї. Вона відчувала, як він напружений. Відтоді, як вони полишили склеп, він мовчав. їй дуже хотілося, щоб потяг врешті рушив. Вона боялася так само, як і він.
До вагона увійшов есесівець. Анна бачила, як він топ- четься по ногах сплячих солдатів. Ось він звернув увагу на Анну й хлопця. Спинився. Підійшов і взяв до рук футляр зі скрипкою. Відкрив. Якусь мить побожно торкався пальцями інструмента.
—	 Прекрасна річ, просто прекрасна, — сказав він.
Залізничник, ідучи за есесівцем, щось нашіптував йому на вухо. Есесівець зняв шинель і сів на підлозі. Узяв смичок. І в ту мить потяг рушив. Есесівець почав грати. Стукотіння коліс і музика злилися в одне ціле.
—	 Брух ніколи б так не грав. Ніколи! — озвався хлопець.
—	 А як, пане цивільний? — спокійно сказав есесівець.
Хлопець піднявся. Вирвав скрипку з рук есесівця.
—	 Отак! — вигукнув він.
І заграв. Есесівець сидів на підлозі. Довкола з’юрмилися розбуджені солдати. Хлопець продовжував грати. Ходив довкола есесівця і грав. Коли він закінчив, пролунали оплески.
—	 Так треба грати Бруха, пане есесівцю! Так! І не інакше, — сказав хлопець, опускаючи скрипку.
Солдати засміялися. Есесівець підвівся. На його обличчі відбилася лють. Залізничник послужливо подав йому шинель.
Анна пробудилася від холоду. Вона лежала на підлозі, притулившись до хлопця. Підняла голову, роздивляючись довкола. Вагон був порожній. Анна підійшла до вікна. Вздовж насипу стояли солдати. Вона вернулася до валізки й витягнула фотоапарат. Зупинилася. Голова хлопця, перев’язана поплямованим кров’ю бинтом, опиралася на футляр скрипки. Натиснула кнопку затвора. Вкрила хлопця шинеллю і вийшла з вагона.
Її засліпив блиск сонця, що відбивався від білих снігових кучугур. Анна неквапно йшла вздовж потяга, що стояв перед в’їздом на віадук. Звіддалік, за віадуком, вона побачила обриси будинків якогось міста. Нараз почулися гучні окрики. Вона побачила ряд усміхнених солдатів, що стояли біля товарного вагона. Вони мочилися на сніг під вагоном. Вона спинилася. Взяла апарат. Солдати помітили її.
—	 Ближче, фройляйн, ближче! Це всього лиш члени, — почула Анна голосний сміх одного із солдатів.
Вона відвернулася й пішла назад. Черевань-залізнич- ник крикнув, що потяг рушає. Коли Анна підходила до вагона, побачила, що хлопець зіскакує на сніг. Без шинелі, одягнений лише в дірявий светр.
—	 Привіт, Марто, — сказав він з усмішкою, — я зараз повернуся. У цьому поїзді нема туалету...
Він пішов до гіллястого дерева, що росло при дорозі до віадука. Вона відчула, що дуже змерзла. Східцями піднялася в вагон. Солдати, що сиділи на підлозі, зацікавлено роздивлялися її. Вона присіла під стіною. Закурила. Почула свист локомотива й відчула сильний поштовх. Потяг рушив. Вона зірвалася на ноги. Голосно закричала й підбігла до вікна вагона. Насилу опустила раму і висунулася. На дорозі біля віадука стояв військовий всюдихід. Біля нього есесівець пояснював щось двом солдатам. Хлопець, опустивши голову, стояв поміж ними. Анна підбігла до дверей вагона, спробувала відчинити їх. Двері було заблоковано. Потяг набирав швидкості. Вона повернулася до вікна і розпачливо закричала:
—	 Боже, чому?! Боже... Як тебе звати?! — крикнула Анна, коли вікно, з якого вона висунулася, порівнялося із всюдиходом, що стояв біля віадука.
Хлопець побачив її. Спробував підбігти, але солдати заступили йому дорогу.
—	 Бережи мою скрипку! Я кохаю тебе, Марто! Мене звати...
Стукіт коліс потяга заглушив його голос. Вона бачила, як есесівець заштовхує його до всюдихода. За мить віадук зник за поворотом. Анна стояла, висунувши голову з вікна і не могла ворухнутися. Через якийсь час один із солдатів у вагоні рішуче зажадав:
—	 Закрий ти врешті це вікно! Чи ти хочеш, щоб у нас яйця повідмерзали?
Анна не реагувала. Солдат силою одірвав її долоні від віконної рами, з тріском закрив вікно й відвів у кінець вагона. На підлозі лежала шинель хлопця, прикриваючи футляр зі скрипкою. Анна присіла в кутку вагона. Взяла скрипку. Обняла її, притиснула до грудей. І заплакала...
Нью-Йорк, Сполучені Штати, ранній ранок, середа, 14 лютого 1945 року
Його розбудив звук дзвінка. Стенлі автоматично простягнув руку до будильника. Щось скляне впало на підлогу і розбилося. Натиснув кнопку. Піднявся, сів на краю ліжка. Як завжди, коли дзвенів будильник. Він виставляв будильник на 5 хвилин пізніше. Аби не мати ніякого виправдання на те, щоб іще поніжитися в ліжку. Так навчив їх, його і брата, батько. Навпомацки знайшов рукою вимикач нічної лампи. Протер очі й глянув на підлогу. Скалки скла в червоній рідині, що розлилася великою безформною плямою аж під диван. У калюжі лежали його, колись білі й сухі, а тепер рожево-білі мокрі труси. Мефісто, його кіт, дуже обережно, щоб не замочити лапи в розлитому вині, обнюхував чорну панчоху на підлозі поряд з бюстгальтером. Розруха...
Зиркнув на годинник. Була третя ночі. Він же виставляв його на сьому тридцять. Мав бути в редакції близько дев’ятої. Пам’ятає це точно. Викине цей будильник, якщо таке повториться. Що за паскудні часи, не можна довіряти навіть будильникам. Раптом він почув тихий шепіт із другого боку ліжка:
— Стенлі, мені холодно, зігрій мене...
Він повернув голову. Гола дівчина лежала спиною до нього, випинаючи сідниці. Її чорне довге волосся розсипалося по подушці. На мить він задумався. Доріс? Так, це достеменно Доріс. Дуже важливо ніколи не плутати їхніх імен. Доріс? Як журналіст, він спробував упорядкувати всі події останньої доби.
Спершу вона зателефонувала до нього й залишила інформацію в Лайзи, його секретарки. Потім зателефонував він і заслухався її голосом. Він ще ніколи не розмовляв із жінкою з таким низьким і чуттєвим голосом. Захотілося конче побачити її, хоча й міг усі справи вирішити по телефону. Через дві години, пополудні, вони зустрілися в редакції. Коли вона ввійшла, Лайза зірким поглядом зміряла її з голови до ніг і відразу ж посадила на канапі «в приймальні». Правду кажучи, це була ніяка не приймальня, а лише так зване місце огляду. З офісу будь- кого з шефів можна було детально й непомітно роздивитися «клієнта»-відвідувача, перш ніж допустити його до якоїсь розмови. А сам відвідувач мав на якусь мить відчути себе дуже самотнім, покиненим і нікому не потрібним у цьому гамірному вулику редакторів, секретарок і журналістів. Це мало трішки зм’якшити й упокорити відвідувача. Таким було одне з неписаних, але суворо дотримуваних правил редакції. Така традиція. «Нью-Йорк тайме» уславився своїми традиціями. Тому сюди й хочеться приходити рано-вранці, а деколи навіть уночі.
Опісля Лайза зателефонувала до нього й повідомила, що якась Доріс П. вже кілька хвилин чекає на нього в приймальні. З тону Лайзиного голосу він відчув, що Доріс П. їй не сподобалась. Це був добрий знак. Дуже добрий! Лайза не обдаровувала симпатією жодної жінки, яка бодай-чимось нагадувала пасію її колишнього чоловіка. Він же дуже добре знав колишнього чоловіка Лайзи, а ще ліпше й детальніше «пізнав» також його пасію. Багато в чому він поділяв рішення Лайзиного чоловіка. Тим паче, що продовжуючи телефонну розмову з Лайзою, він нишком поглядав крізь скляну перегородку свого офісу у бік приймальні. Чорний плащ Доріс П. лежав на підлозі біля її ніг. Вовняна оливково-зелена сукня з довгим рядком ґудзиків одразу під декольте щільно облягала стегна. Доріс П. була в чорних панчохах. Вона сиділа в приймальні, закинувши ногу на ногу, курила сигарету й читала свої нотатки. Він поклав слухавку й сягнув рукою до найнижчої шухляди в робочому столі. Скропив долоні одеколоном і напахтив ним обличчя й волосся. Невдовзі телефон задзвонив знову. Почувся голос Метью зі спортивної редакції.
—	 Послухай-но, Стенлі, якщо ця крихітка не вписується в твої нинішні плани, то я готовий тебе замінити. Виручу тебе. Треба ж допомагати один одному. Ти лише підкинь мені яку-небудь тему. Мене теж цікавить війна, тож я висмокчу з неї все, що захочеш. І чого не хочеш, теж. Затим віддам тобі матеріал від неї і її саму. Майже недоторкану. А знаєш, старий, я й гадки не мав, що ти водишся з дівчатами, які красуються на обкладинках «Vogue»...
Стенлі підвівся й підійшов із телефоном у руках до вікна. Метью стояв перед вікном свого відділу, припавши носом до скла, й побачив його. Відійшов і, висунувши язика, демонстративно облизав ним губи.
—	 Слухай, Метью, — весело сказав Стенлі в трубку, — я завжди був переконаний, що на тебе можна покластися в таких справах. Та уяви собі, міс Доріс П. цілком вписується в мої плани, і я з приємністю знайду для неї час. Але я це зроблю не на догоду тобі, а лишень задля твоєї Мері. Може, і ти зробиш їй сюрприз і раніше прийдеш додому? Дружини це завжди дуже поціновують. Сам відчуєш її вдячність. Можливо, сеї ночі...
У слухавці почулися короткі гудки. Стенлі вирішив, що «зробить матеріал» із міс Доріс П., але поза редакцією. Адже тут такий вулик, ніяк не можна зосередитись. Він глянув у дзеркало, втягнув живіт, черговий раз пообіцяв собі, що мусить схуднути, й вийшов. Став за канапою, злегка торкнувшись губами й носом волосся Доріс П.
— Мене звати Стенлі, дуже дякую, що ви згодилися подарувати мені свій дорогий час. Відтепер я цілком і повністю належу Вам. Гадаю, що нам ліпше працювати- меться поза тим редакційним гармидером. А ви якої думки? — спитав він, наблизивши губи до її вуха.
Доріс П. спокійно, не повертаючи голови, подала йому свою сигарету, поплямлену рештками червоної помади на фільтрі. Стенлі затягнувся. Доріс П. встала, поволі підняла з підлоги плащ. Недбало кинула його на канапу й, поклавши на неї ногу, підняла поділ сукні, відкриваючи стегно, й почала поправляти шов на панчосі. Потім повторила це з другою ногою. Краєм ока він помітив лице Метью, яке прилипло до скла. Доріс П. повернулася до Стенлі й подала йому руку. Він вийняв сигарету з рота, нахилився й га-лантно поцілував її долоню. На бензоколонці у його батька чимало літ працював один поляк. Звали його Марек. Той цілував руки всім жінкам. Багато клієнток заправлялися у них лише заради «пана Марека». Стенлі завжди згадував про нього, коли схилявся над жіночою рукою.
Потім вони поїхали його машиною до Гринвіч Вілледж. Він припаркувався біля будинку, в підвалі якого розташувався популярний джазовий клуб «Вілледж Венгард». Вони швиденько зробили «матеріал», випили по кілька коктейлів. Потім, коли на малій сцені з’явився саксофоніст, ще кілька, а опісля вона дуже завзято допомагала йому віднайти в таксі ключ від його помешкання. Шукала всюди. Ще ретельніше, ніж він. У процесі пошуку розстебнула ширінку його штанів. Таксист намагався вдавати, що нічого не бачить. Стенлі ж намагався не видати з себе ані- найменшого звуку. Коли вони доїхали до будинку на Парк-авеню, у Доріс на щоці виднілися сліди його сперми, а він стискав у руці ключ від квартири. Ключ, як і зав- жди, був у лівій кишені піджака. Він завжди його там ховав. Таксист, зрадівши чайовим, змовницьки підморгнув Стенлі й мовчки від’їхав. Як тільки вони дісталися до ліфта і двері його зачинилися, Доріс тут же вклякла й знову розстебнула йому ширінку. Між третім і четвертим поверхами Стенлі був лише пенісом в устах Доріс. Усе ще стоячи на колінах, вона натиснула червону кнопку, й ліфт різко зупинився. Тоді Доріс піднялася з колін, зняла плаща, зсунула з себе оливкову сукню, розірвала ліфчик і, не кажучи й слова, запхала його праву руку поміж своїх стегон. Він розірвав на ній трусики, притиснув її обличчя до дзеркала в ліфті й задивився на її сідниці. Доріс, обіпершись однією рукою об дзеркало, нахилилася й другою рукою вставила в себе його пеніс. Потім натиснула кнопку й вони поїхали вгору. Ліфт спинився, але Стенлі було не до цього. Доріс зібрала все, що було на підлозі ліфта, вихопила у нього ключ і повела до квартири. Вони йшли темним коридором, тримаючись за руки. Доріс відчинила двері, грюкнула ними, й вони опинилися в його спальні. Вона, гола, сіла на нього зверху, а він торкав її груди. Потім став на коліна, ввійшов у неї ззаду і забув про все. Вона перекинула його спиною на ліжко, ліфчиком зв’язала йому руки, і він відчув її волосся у себе на животі. Він тремтів, йому було чудово, і він шептав її ім’я. На мить розплющив очі й побачив, що Мефісто, звично сидячи на радіоприймачі, дряпає пазурами дерев’яний корпус, дивлячись на господаря. Йому здавалося також, що кіт ще й похитує головою, а на його морді блукає знайома іронічна посмішка. Стенлі подумав: «Як добре, що коти не вміють говорити...».
А тепер остаточно сказився будильник. Ще тільки середина ночі, а жінці в його ліжку холодно. Хоча йому самому дуже жарко. «Так! Це напевно Доріс», — подумав Стенлі й притиснувся лицем до її щоки.
—	 Зараз зігрію тебе... — Він на мить завагався і прошепотів, ніжно цілуючи її в лоб: — Доріс.
—	 Знаєш, а ти розмовляєш у сні. Майже так само гарно, як і наяву, — сказала вона, знімаючи його руку зі свого обличчя й притискаючи її до грудей.
-Ні, не знаю. А що я говорив? — спитав він занепокоєно.
Вона піднесла його руку до губів і почала цілувати йому пальці. А потім сіла на нього зверху, і він знову втратив здатність міркувати.
— Стенлі, тепер помовч і вислухай мене. Спокійно. Мене справді звати Доріс, ти не помилився. За кілька хвилин ти трахнеш мене. Або я трахну тебе. Так, я неодмінно тебе трахну. Будь певен. Чоловіки стають зовсім іншими, коли певні цього. Вважай, що так і є.
Стенлі, ти дуже вразливий чоловік. Коли ти крізь сон почав говорити про Перл-Харбор, я вилізла з ліжка й сіла на канапі, біля твого кота. Ми дивилися на тебе й слухали. А потім я обійшла всю твою квартиру, зупиняючись перед кожною світлиною, що висять на стінах. Мефісто ходив за мною й терся об мої литки. Із тих світлин я дізналася більше, ніж ти розповідав мені в Вілледжі. Та світлина... Та, в потаємному місці... Ти знаєш, яка. Правда ж? Вона добила мене. Ти видобув на білий світ справжню квінтесенцію розпачу й болю. Я ніколи не бачила чогось подібного.
Чому ти зберігаєш ту світлину в ніші для валіз? До того ж у зовсім порожній ніші, бо ж твої валізи лежать під ліжком? Чому? Бо не хочеш на це дивитися? Бо не можеш? Бо не волієш того бачити, коли повертаєшся з офісу і йдеш на кухню, до спальні чи ванної кімнати? Ручаюся, що саме так воно й є. Інакше ти щодня плакав би, як і я плачу нині. Після тієї ніші я підійшла до тебе й почала ніжно цілувати твої повіки. Я хотіла дістатися до твоїх очей, які спершу те спостерегли, а потім зафіксували на світлині.
Стенлі, ти незвичайний чоловік. Хоча й хропеш, розмовляєш уві сні, зашвидко кінчаєш та ще й плутаєш імена жінок, що побували в цьому ліжку до мене. Про Перл- Харбор ти оповідав якійсь Жаклін. Але мені це, поки що, байдуже. Ти просто є моїм знайомим з учорашнього вечора. І це я тебе звабила, а не ти мене. Я відсмоктала у тебе в таксі, бо мала на це охоту. Повторила це в ліфті, бо теж мала на це охоту. За мить зроблю тобі те саме, бо починаю відчувати, що в мені народжується бажання. І ти зовсім не мусиш телефонувати до мене після всього цього. Ні сьогодні, ні завтра. Варто було зустріти тебе, щоб довідатися про те, що на світлині є такі очі, як у тебе.
—	 А тепер пригорни мене ще міцніше, — попросила вона, повертаючись лицем до нього.
Він заплющив очі. Засоромився. Він завжди заплющував очі, коли соромився. Або втікав. Так, як тоді, коли батько впіймав його на тому, що він краде з каси гроші. Соромився своїх попередніх думок. Соромився того, що сумнівався, як її звати, соромився також того, що вона була впевнена у його сумнівах. Він пестливо торкнувся її лоба.
—	 Доріс, вибач... — прошепотів їй на вухо.
—	 Тепер кохай мене... — відповіла вона тихо й почала цілувати його очі.
Тієї ж миті задзвонив телефон. Під час чергового дзвінка Доріс вилізла з-під нього, взяла слухавку й приклала до його вуха.
—	 Стенлі, чому ти не відповідаєш, коли я телефоную до тебе? — почув він збуджений голос. — Якщо ти не хочеш працювати вночі, то йди в поштарі. Ти працюєш на «Тайме». А на «Тайме» працюють цілодобово, чоловіче. Навіть у нужнику.
—	 Я думав, що це будильник, — почав він виправдовуватися, впізнавши голос Артура, свого боса.
—	 То, курва, викинь той будильник, Стенлі! Або купи собі новий. Ти нещодавно одержав премію. Пам’ятаєш про це? Тобі вистачить на нього. Слухай, Стенлі. Ти сидиш? Це дуже конфіденційно, тож сядь і не дай змоги почути це жодній, скажімо делікатно, дамі... Ти сидиш?
—	 Сиджу.
—	 На чому сидиш?
—	 На ліжку, Артуре! А на чому я маю сидіти о третій тридцять ночі...
—	 Ти сам?
-Ні.
—	 Вона гарна?
—	 Так.
—	 Тоді встань і відійди від неї.
—	 Гаразд.
—	 Ти відійшов, Стенді?
—	 Так, — відказав він, поволі підходячи з телефоном у руці до вікна.
—	 Вона не чує?
—	 Так. Тобто ні.
—	 Слухай, Стенлі, Черчілль спав з розуму. Або його начальник штабу Гарріс. Вони вчора дощенту винищили Дрезден. Та ще й втягнули у це наших хлопців. Це підтвердив також наш інформатор із Пентагону. Це якесь блядство, Стенлі. Дрезден на сьогодні, курва, це один вокзал, якась фабрика фотоапаратів, музеї. Кілька церков, дві шевські майстерні і юрби біженців зі сходу, які тікають від росіян. Переді мною телекс із Бі-бі-сі. За кілька годин у Дрездені загинуло майже сто тисяч людей. Там було справжнє пекло, а вогонь видно за п’ятдесят миль від міста. Гарріс, сучий син, це просто якась потвора. Що у тебе гаряченького на завтра, Стенлі? — раптом спитав Артур.
—	 Події в Азії і на Тихому океані. Спершу в редакції, а потім у Вашингтоні...
—	 Все, забудь про Азію, чуєш?
—	 Уже забув.
—	 А тепер перепроси свою даму і одягайся. Внизу на тебе чекає машина. Бери фотоапарати, теплі речі і спускайся.
—	 Навіщо? — спитав Стенлі, глянувши у вікно надвір. Унизу стояв військовий автомобіль.
—	 Полетиш до... Бельгії. Водій завезе тебе на летови- ще. Я ще й сам не знаю, на яке. Там тебе перехоплять військові й ти полетиш...
—	 Так просто мене й перехоплять?
—	 Стенлі, курва, ти мене не перепитуй. Перехоплять, і край. Зробиш посадку в Бельгії й одразу звідти будеш добиратися до Німеччини. Мені коштувало чималих зу- силь, щоб умовити придурків у Пентагоні і вибити тобі цю мандрівку. Сфотографуєш усе, що вдасться. Так, як це вмієш тільки ти. І щось напишеш. А як не знайдеш часу написати, то напишемо ми. Може бути, що після Дрездена станеться десь чергова м’ясорубка. Ти все втямив, Стенлі?
—	 Послухай, Артуре...
Голос у слухавці не дав йому завершити.
—	 У тебе вдома є квіти.
—	 Квіти?! Які ще, з біса, квіти, Артуре?..
—	 Якщо маєш, то потурбуйся про них, бо ти точно не повернешся до кінця місяця. Скажи водієві, щоб заїхав у «Тайме», і вкинь до поштової скриньки ключ від свого помешкання. Я попрошу Лайзу, щоб вона поливала твої квіти. Дам їй за це кілька днів відпустки. Оплачуваної!
—	 Артуре, у мене нема квітів, — засміявся Стенлі, зворушений турботою. — 1, будь ласка, не телефонуй Лайзі серед ночі. У мене нема квітів, зате є кіт.
—	 Гадство. Кіт? Гм... Отже, ми маємо значно більшу проблему, Стенлі. Якщо ти не будеш проти, то я сам наїжджатиму до тебе й годуватиму його. Лиш не забудь залишити ключ у скриньці.
Він голосно засміявся. Те, що видавець і головний редактор найбільшої американської газети буде щодня приїжджати до його помешкання, щоб нагодувати Мефі- сто, виглядало дуже комічно. У цьому був весь Артур. Стенлі не сумнівався, що коли б він дав згоду, то Артур бував би у його квартирі щодня.
—	 Слухай, Артуре, облишимо мого кота. Розкажи детальніше про Дрезден і про цю поїздку, бо...
—	 Нічого я тобі не скажу. У водія для тебе великий конверт. Сам усе прочитаєш по дорозі на летовище. То як бути з котом, Стенлі?
—	 Ти не міг би хвильку побути на телефоні? — сказав він, затуляючи слухавку рукою.
Стенлі обернувся до ліжка. Доріс напівлежала, відкинувшись на подушку, і курила. Мефісто розлігся на її животі й мордою штовхав руку Доріс, коли вона переставала його гладити. Приглушене світло від нічної лампи, по- мережене струмочками диму, падало їй на груди. Стенлі подумав, що з цього могла б вийти прегарна світлина.
—	 Доріс, — сказав він тихо. — Я змушений виїхати на деякий час. Ти не змогла б зайнятися Мефісто, поки мене не буде? Вже не маю часу відвезти його до мого брата. Я б залишив тобі ключі...
Вона посміхнулася до нього й спитала:
—	 А за це я зможу інколи поспати в твоєму ліжку?
Стенлі підійшов до неї й поцілував у руку.
—	 А ти спатимеш зі мною, коли я повернуся? — запитав він.
Доріс встала й накинула його сорочку.
—	 Зроблю тобі бутерброди в дорогу, — сказала вона, йдучи на кухню.
Мефісто сплигнув з ліжка і побіг за нею.
Стенлі підійшов до вікна. Внизу поряд з автомобілем з’явився чоловік у військовій формі.
—	 Артуре, за кота не турбуйся. Я все владнав. Скоро спущуся...
Слухавка мовчала.
—	 Артуре, ти мене чуєш?!
—	 Чую, чую... Слухай, Стенлі, я хочу тобі сказати, що... ну, що, ну, знаєш... ну, що я тобі дуже вдячний. І пам’ятай! Ти повинен повернутися! Прошу тебе, не втрачай голови там, як Гарольд і Отто . Прошу тебе! У конверті гроші. Якщо їх не вистачить, то тобі пришлють ще з Лондона. Я відкрив там для тебе рахунок. І перепроси ту даму. Від мого імені. Перепросиш, Стенлі?
—	 Звісно, перепрошу, Артуре...
—	 Слухай-но, Стенлі, у тебе ще є трохи часу. Водій не поїде без тебе, тож ти перепроси її так... ну, якось особливо... 
У слухавці почулися короткі гудки. Стенлі усміхнувся і кивнув головою.
Він підійшов до ліжка і витягнув з-під нього валізку. Підсунув її до шафи й відкрив. Почав вкидати туди одежу. Потім підійшов до комода біля вікна. Дістав два фотоапарати, ретельно обгорнув їх светрами й обережно поклав до валізки. Потім пішов на кухню. Взяв із холодильника чотири пакети з фотоплівкою. Мефісто сидів на кухонному столі й наминав шматочки салямі. Доріс загортала бу-терброди у пергаментний папір. Стенлі обійняв її за талію. Вона пересунула його руки на стегна, але за мить вивільнилася з обіймів і, не промовивши й слова, вийшла з кухні. Він почув шум води у ванній. З пакетами плівки у руках він вернувся в кімнату і вкинув їх до валізки. Потім пішов до ванної кімнати. Доріс стояла під струменем води спиною до нього, гладячи обома руками своє волосся. Стенлі став поруч під душ. Опустився на коліна. Почав цілувати її сідниці...
Доріс накинула на себе пальто, і вони зайшли в ліфт. Вона з усмішкою стерла червоний слід помади на дзеркалі в ліфті. Вийшовши з під’їзду, Стенлі поставив валізку на краю тротуару. Вони присіли на кам’яних сходах, що вели в коридор до його блоку. Стенлі пригадав свою матір. Коли він від’їжджав на навчання у Прінстон, вони теж так присіли на дорогу, і мати вклала тоді йому в руку медальйон. І тоді вони теж мовчали. Цей медальйон завжди при ньому...
Доріс замотала йому шию шарфом і позапинала ґудзики куртки. Позастібавши всі ґудзики, почала розстібати їх наново й розмотувала шарф.
— Повертайся, Стенлі, — раптом сказала вона, — я чекатиму на тебе. І привези багато знімків. Бутерброди без масла. У тебе в холодильнику не було масла, — додала вона, вкладаючи йому до рук паперовий пакет. Ти повернешся, правда ж? Я куплю для тебе продукти. Куплю нам масла...
Він ніжно торкнувся її обличчя й підвівся. Хутко підійшов до автомобіля. Солдат, що обперся об капот машини, стрепенувся, затоптав черевиком недопалок і виструнчився.
— Мене звати Стенлі Бредфорд, я працівник «Нью- Йорк Тайме», — промовив Стенлі й подав солдатові руку.
Той кивнув головою й мовчки заходився коло його валіз. Обережно розмістив їх у багажнику авта. За мить вони рушили. Доріс усе ще сиділа на сходах. Не дивилася в його бік. Він обернувся і дивився на неї через задню шибку машини. На першому ж перехресті автомобіль звернув праворуч. Стенлі притиснув до губів паперовий пакет із бутербродами...
Намюр, Бельгія, близько полудня, четвер,
15 лютого 1945 року
Його розбудив різкий поштовх. Він відчув їцкий запах цигаркового диму й гострий біль у щоці. Рвучко відіпхнув від свого лиця ствол автомата. Солдат, що сидів обіч нього на металевій підлозі кабіни літака, пробудився. Вилаявся, потім перехрестився, поклав автомат на коліна, сягнувши рукою по флягу з водою.
Приземлилися. Із маленького летовища на Лонг-Айленді вони полетіли на заправку до військової бази в Ган- дері на канадському Ньюфаундленді, а звідти над Атлантичним океаном — без посадки — до Намюра в Бельгії.
Стенлі повернувся спиною до групи солдатів, що метушилися в літаку, став на коліна біля своєї валізки й виглянув назовні крізь спітніле скло. Продірявлений дах великого ангара покривали сірі, замерзлі намети снігу, з-під яких де-не-де стирчали галузки ялин. Стенлі прочитав вицвілий напис на іржавій овальній вивісці під склепінням даху ангара «Ae’roport Namur». Почув за собою скрип люка, що відкривався. За ним відлуння важких кроків солдатів, що сходили по металевому трапу. Стенлі застебнув пальто, підхопив валізку й неквапом пішов до люка. Ступив на трап, замружився, осліплений світлом знадвору, відчув холод морозного повітря. Європа. Він дістався до Європи...
Відколи пам’ятає, Європа у нього асоціювалася з па-лацом або замком. І з культурою. Це, власне, там на сті-нах висіли шедеври малярства, це тільки там творилася серйозна музика, це там змінювано історію світу. Амери-ка видавалася йому лише ринком, далеким від палацу, де торгували картоплею і кукурудзою, а віднедавна також сталлю, нафтою, автомобілями, зброєю і марнослав’ям. Європа, як на його думку, не мала на це часу й лише зацікавлено підглядала, як організується цей ринок. Подеколи підкидала туди лише ідеї, уважно спостерігаючи, що з того вийде. Інколи ті ідеї були дуже застарілі. Як, наприклад, той ідіотизм із французькою революцією. Американці охоче їх приймали, вписували до конституції й гордо називали Демократією. З великої літери. Кожний має однакові можливості, усі рівні. У момент народження. Потім уже не дуже. «Рівніший», причому набагато, є той, хто з’явився на світу заможній сім’ї. І добре було б, щоб у його шкірі не було забагато пігменту. Таких у Америці було вже й не так багато. Близько одного відсотка таких сімей володіє понад п’ятдесятьма відсотками усього ринку. Друга половина належить решті. Треба було мати багато щастя, ще до народження, аби втрапити хоча б до того другого відсотка. Однак ні його молодший брат Ендрю, ні він сам не втрапили. їхні батьки не володіли анінаймен- шою часткою того відсотка. Вони всього лише винайма- ли бензоколонку у когось, хто нею володів, але не мав чи то бажання, чи то часу зайнятися нею. До кінця свого життя батьки так і не спромоглися сплатити кредит за ту оренду, й бензоколонка так і не стала їхньою власністю. Та вижити з того якось вдавалося.
Але йому все-таки пощастило. Одного разу дідусь, ім’я якого успадкував онук, подарував йому на день на-родження фотоапарат. Дідусь вважав, що коли його внук так гарно малює й любить роздивлятися альбоми зі старими світлинами, то стане добрим фотографом. А через рік неподалік від бензоколонки п’ятеро п’яних фермерів зґвалтували й убили негритянку. Стенлі тоді було вісімнадцять. Для їхнього шерифа, що вів слідство, це було дуже важливо. У Пенсильванії людина стає дорослою того дня, коли їй виповниться вісімнадцять. У Нью-Йорку, наприклад, ще за три роки. Стенлі зовсім не був дорослим, — так він думав тепер, — але вони мешкали в Пенсильванії, і у нього був фотоапарат. Вони пішли із шерифом на поле край дороги. Біля замордованої негритянки при її узголів’ї стояв навколішки чоловік. Шериф, не звертаючи на нього ніякої уваги, велів Стенлі фотографувати. Довкола тіла жінки шериф втикав у землю маленькі пронумеровані таблички. Стенлі фотографував. Але знімав тільки розпач того чоловіка. Коли шериф наказав йому сфотографувати кров на стегнах жінки і поміж ними, він затулив об’єктив рукою. Так само він зробив і тоді, коли йому наказали зняти великим планом її перерізане горло й ніж в очниці. Деяких речей не можна демонструвати. Ніколи. Ні за яку ціну...
Увечері він проявив знімки. Батько, після тривалих умовлянь матері, таки згодився, аби Стенлі в закутку за туалетом бензоколонки облаштував свою фотолабора-торію. Вранці наступного дня шериф дав розписку за отримані негативи. Стенлі ніколи не викликали ні на один судовий процес, бо такого процесу й не було. Через рік, коли вже мало хто й пам’ятав про те страшне вбивство, у травні, подаючи документи до Прінстонського університету, він написав, що «цікавиться фотографією», й долучив дві світлини того чоловіка з поля. За місяць листоноша залишив у його матері великий помаранчевий конверт. Із Прінстона. «Рішенням кваліфікаційної комісії нашого університету... Вам призначається стипендія, починаючи з нового академічного року...» Він перечитав листа кілька разів. Аби переконатися, що це правда. Під час вечері, одразу після молитви, він розповів про лист із Прінстона. Батько підвівся й мовчки вийшов. Мати роз- плакапася. Його брат спершу опустив ложку в суп, а потім підняв угору стиснутий кулак. «На знак нашої першої перемоги», як він згодом йому сказав. Того самого дня пізно ввечері, коли всі вже спали, він сів у батькове авто й поїхав на цвинтар. Там він опустився на присипаний піском край могили і розказав усе дідусеві.
Доріс помиляється! Іноді він усе-таки заходить до то-го сховку для валіз. Коли все у його житті летить шкере-берть, або коли він сумнівається у вартості того всього, що робить, чи коли хтось дуже його скривдить, коли йо-му треба прийняти важливе рішення або новий виклик долі. Тоді він заходить туди. Із тією ж надією, як і тоді, коли зачинявся в смердючій фотолабораторії на батьковій бензоколонці. І пучками пальців він торкається тієї першої світлини. Не конче мусить її роздивлятися. Він відчуває кожен її міліметр і кожну шерехатість паперу. Тому та світлина — і досі найважливіша в його житті — не взята під скло. І перед тим, як учора вранці вони спустилися ліфтом униз і вона стала запинати й розпинати його пальто, він теж туди пішов...
Тут починалася Європа...
Вона зустрічала його напіврозваленим ангаром занедбаного містечкового летовища й пронизливим холодом.
Може, й слушними є міркування Ендрю, який вважає, що Європа — це лише руїни палацу. У королівських по-коях завелися пацюки, такі, як Гітлер і Муссоліні, каже Ендрю, і невдовзі вони засіли на тронах. То лише Європа зуміла впродовж неповних двадцяти літ завершити одну криваву світову війну й розпочати другу. Ще кривавішу. І ніяка культура її не врятувала. Художників, поетів і філософів ізолюють найперше. Хіба що вони малюють, пишуть і філософують так, як пацюки. Тому майже всі, — якщо їх іще не відправили до газових камер, — давно вже перебралися кораблями до Америки.
Коли б на ринку панували чіткі правила: хто є більшим власником, хто піднімається до схід сонця і є дуже працьовитим, хто здібніший, хто спритніший, хто народився багатшим або хто, наприклад, тільки краще, ніж інші, грає в баскетбол, то вони й повинні жити ліпше. І мати більше. Одного дня в європейські палаци разом із щурами проник зі стічних канав сморід соціалізму. І запаморочив слабодухих. Вони сплутали його із запахом парфумів. Тут, в Америці, ніхто не клюне на це. Тут піт пахне потом, парфуми — розкішшю, на які треба тяжко нагару- ватися, а пацюки просто смердять. Його брат Ендрю мав дуже просту філософію світу й життя. Ліпші мають жити ліпше. Ліпші з народження, ліпші за походженням, ліпші, завдяки власній праці. Також і ті, що ліпші тому, бо так розташувалися зорі або кому пощастило. Як і їм з братом. Якби його дідусь не подарував йому фотоапарат, якби неподалік од їхньої бензоколонки не зарізали ту нещасну негритянку, якби Ендрю годинами, нецензурно лаючись, не старався влучити ганчір’яним м’ячем у відро з вибитим дном, то вони й надалі сплачували б батьківський кредит за бензоколонку в Пенсильванії, поблизу якогось містечка у глухомані, яке не значиться на жодній, окрім хіба що військовій, мапі. Однак дідусь купив йому ту «лейку», а брат, мов шалений, кидав м’яч у відро. І не раз вибивав сто зі ста очок. І він так сфотографував того негра, що коли на те дивишся, то сльози течуть самі по собі, наче вода з крана. І тому одного з братів прийняли до Гарварда, а другого до Прінстона. І це справедливо. І його зовсім не цікавить, що якийсь негритянський хлопець із нью-йоркського Гарлема пише кращі вірші, ніж Едгар По, але у нього немає грошей на поштову марку, щоб їх разом із заявою відіслати до університету. Нехай він врешті-решт додумається піти пішки до того університету. «Нехай все ж таки підніме свою дупу, посприяє, сука, своїм долі й рушить у дорогу. Нехай вирушить на Манхеттен, навіть коли б у нього була тільки одна нога. Бути бідним, — казав брат, — погано, але в них є одна перевага, яка невідома багатим. Бідні мають багато часу. Якби час можна було продавати, то бідні дуже швидко стали б багачами. Але вони його мар- нують. Той бідний поет теж має багато часу. Тож нехай рушає на Манхеттен».
Так говорив його молодший брат Ендрю, коли одного вечора в пабі в Бостоні випив забагато пива. І додавав: «У тій своїй палацево-соціалістичній Європі газети зро-били б із того хлопця мученика. Та лиш на один день і на один заголовок у газеті, назавтра всі забудуть його ім’я. Зрештою, про що я тобі кажу, ти сам чудово знаєш, як робиться сенсація в газетах!».
У його брата була, як він сам це називав, «квантова теорія світу, найпростіша з усіх».» Він студіював фізику, тож знав, що говорить. «Або ти постійно є електроном на одній з орбіт і крутишся довкола ядра аж до кінця світу, або ти поглинаєш квант енергії й переходиш на іншу, вищу орбіту. Та щоб його поглинути, треба бути у відповідному часі в відповідному місці. Після поглинання електрон збуджується і здатен поміняти орбіту. Так від-бувається на орбітах Бора, і так є тут, у моєму Бостоні, і у тебе, на орбітах „Тайме“ у Нью-Йорку. Надалі треба на якийсь час залишитися на тій орбіті. І не витрачати енергію на дурниці. Треба так її випромінювати, щоб тебе запримітили й відрізнили від інших. А після цього поглинати наступні кванти й перескакувати на інші орбіти. Це суперечить фізичним рівнянням, але якнайкраще гармоніює з життям», — додавав він.
Стенлі так не вмів, зате його брат жив згідно з цією теорією. Спершу три роки він оплачував своє навчання, граючи в баскетбол за команду Гарвардського універси-тету. Грав так, що фани команди з Гарварда звали його «Andrewood». Мали для цього підстави. Багато студенток приходили до зали тільки для того, щоб його побачити. Або доторкнутися. А після матчу купити його мокру від поту майку. Але й це ще не все. Справжній феномен Ендрю Бредфорда полягав у тому, що розташований через річку вічний конкурент Гарварду — Массачусетський політехнічний інститут — любив його так само сильно. Може, й не весь інститут, але принаймні більша частина тамтешніх студенток. Одного разу в університетській газеті MIT во- чевидь заздрісний редактор написав: «Якби раптом розвалився міст через Чарльз-рівер, то наші студентки перепливуть річку, аби лиш побачити, як грає Бредфорд.
І більшість із них попливе відразу без трусиків».
Згодом, на третьому курсі, зразу після канікул, Ендрю поїхав зі своїм професором до Вашингтона читати лекції для військових. Відрекомендував його професор, але після лекції всі вітали тільки Ендрю. Там, у Вашингтоні, він збагнув, що дехто знає про нього набагато більше, ніж йому здавалося. Особливо чоловіки у військовій формі. Після тієї лекції у Вашингтоні на його рахунок у банку почали надходити гроші з якогось банку на Багам- ських островах. Професор пояснив йому, що «це своє-рідна додаткова стипендія, а на Багамах просто низькі податки». Та «своєрідна стипендія» була рівно у вісім-надцять разів вища, ніж його стипендія за гру в баскет-бол. Не у вісім. У вісімнадцять! І він перестав грати у бас-кетбол. Наступного місяця на його рахунок надійшла по-двійна сума від тих вісімнадцять разів. Також із банку на Багамських островах. Тоді він зайнявся виключно фізи-кою. Перебрався на іншу квартиру. Поза Кембриджем, щоб бодай і випадково не зустріти інших студентів. Че-рез два тижні він знайшов у поштовій скриньці конверт без марки, та зате з ключем до всіх лабораторій фізич-ного факультету Гарвардського університету. І від двері головного корпусу. Коли переважно пізно вночі він по-вертався до своєї квартири, то регулярно помічав чор-ний автомобіль, припаркований неподалік від його бу-динку біля в’їзду до парку. Попервах це непокоїло його. Потім непокоїла вже відсутність авта.
Деякий час він тужив за баскетболом. Не встигав ви-трачати свої гроші. Опісля він забув і про баскетбол, і про гроші. Думав тільки про ядерні реакції та про свої рівняння. Після навчання він перебрався до Вашингтона. Через рік захистив дисертацію. Йому навіть ніколи було поїхати в Гарвард і забрати диплом. Та й бажання у нього теж не було. Там, де він працював, ніякі «посвідки» не бралися до уваги. Там бралася до уваги тільки здібність.
Майже завжди брати зустрічалися в Бостоні. Двічі- тричі на рік. У листопаді сорок другого Ендрю переїхав до Чикаго, нікого про це не повідомивши. Стенлі цілком випадково, готуючи матеріал про історію джазу, зустрів-ся з братом у нічному клубі негритянського кварталу. Того вечора він був вільний. Сидів з фотоапаратом на колінах, попивав пиво і замріяно слухав саксофон, з якого молода негритянка, стоячи на дерев’яній сцені, видобувала зворушливі мелодії. Музика була дуже незвичною, як і те, що грала на саксофоні дівчина. У якийсь момент до прокуреної зали увійшло троє- чоловіків. У своїх костюмах вони мали вигляд інопланетян. Одним із них був брат. Схудлий. У розхристаній сорочці, з недбало запханою у нагрудну кишеню піджака краваткою. Із сигаретою в зубах і почервонілими від диму очима. Достеменний Ендрю. Чоловіки сіли за столиком біля кухні, подалі від музики і подалі від людей. Очевидно, вони були тут завсідниками, бо офіціант одразу туди їх провів і за мить повернувся з трьома філіжанками кави. Стенлі подався до них. Ендрю не міг його бачити, бо сидів спиною до зали. Стенлі наблизився. Чоловіки одразу ж замовкли. Ендрю повернув голову. Він упізнав Стенлі. Зірвався з крісла. Було видно, що був дуже розгублений.
—	 Стенлі! — вигукнув він, обіймаючи його й плескаючи по плечах. — Познайомся, прошу: професор Енріко Фермі, — він показав рукою на усміхненого кароокого, лисого, капловухого чоловіка. Той підвівся й подав руку для вітання.
—	 Фермі, — сказав він тихо.
Чоловік, що сидів збоку, теж підвівся. Витер сервет-кою губи й відрекомендувався:
—	 Лео Сілард.
—	 Мій брат, Стенлі Бредфорд. Перепрошую, панове, я залишу вас на хвильку.
Ендрю не запросив його до столу. Обняв за плечі, й вони пішли до бару.
—	 Ти повинен забути про нашу зустріч, — сказав Ендрю, стривожено оглядаючись довкола. — Обіцяй мені.
І благаю тебе, нічого не кажи батькам. Я тут ненадовго. Лише на час проекту.
Він не забув. Хоча й пам’ятав, що мусить забути.
Ендрю приїжджав до Пенсильванії лише на Святвечір. Точніше, його привозили. Автомобіль непримітно парку- вався далеко від бензоколонки. Офіційно його брат чис-лився науковим працівником Гарвардського університе-ту. Неофіційно — працював на Пентагон. Артур мав тісні «контакти» з Вашингтоном і якось пізно ввечері запро-сив Стенлі до свого кабінету, замкнув двері на ключ і показав йому один документ із переліком «особливо важливих для Пентагону імен». Доктор Ендрю Б. Бред-форд, його молодший брат, теж був у тому списку. Пріз-вище, ім’я, дата і місце народження. Усе збігалося. Це був Ендрю. Друге ім’я Ендрю було Броніслав. Як у бать-ка його бабусі. Її сім’я приїхала до Ірландії з Польщі. Броніслав — типове польське ім’я на ті часи.
Потім вони сіли в крісла, Артур дістав із шафи пляшку канадського віскі, налив у склянки по самі вінця й підпа-лив запальничкою папір із документом. Поклав у криш-талеву попільницю і сказав:
— Стенлі, твій молодший братик — один з тих, у чиїх руках доля світу. Група вчених з цього списку готує всім нам дуже небезпечний коктейль. Тепер, у Чикаго. Ти не питай мене, звідки мені це відомо. Знаю, і край. Ми, євреї, завжди все взнаємо трохи наперед. А якщо йдеть-ся про твого братика, то не телефонуй до нього надто часто. А вже якщо дзвониш, то думай, що кажеш...
Не дзвонив Ендрю. Та це було й неможливо. Ендрю не мав телефонного номера в Чикаго. Якось він схотів нагадати йому про батьків день народження. Він щороку нагадував йому про це. Але це був лише привід. Ендрю добре пам’ятав про день народження свого батька. Це була підстава, щоб він зателефонував. їхній батько не працював на свій день народження. І наступного дня теж. То були єдині два дні на рік, коли батько не вдягав синій, пропахлий бензином фартух і не йшов за прила-вок. Напередодні свого свята він їхав у місто до перука- ря, голився, одягав білу сорочку й сидів удома. Від са-мого ранку він пив віскі й чекав на телефонний дзвінок від своїх синів. Стенлі колись розповіла про це мати. Точніше, він чекав на дзвінок від Ендрю. Телефон дзво-нив. Ендрю недовго розмовляв із матір’ю. Потім вона брехала батькові, буцімто Ендрю надсилає йому найкра-щі побажання. А батько брехав, що він дуже радий, заходив до спальні, відкорковував ще одну пляшку, йшов із нею на веранду і плакав. На другий день він спершу лікувався від похмілля, а потім від журби. Через день після цього все було гаразд. До наступного дня народження.
Телефоністка на комутаторі в Чикаго не знала прізвища його брата. Не знала вона і прізвища «Фермі». Те третє прізвище він не зумів повторити, а тим паче проговорити по буквах, тож передумав. За словами телефоністки, ані доктор Бредфорд, ані професор Фермі ніколи не працювали в Чиказькому університеті. Він не хотів здаватися. Лайза з’єднала його з деканатом фізичного факультету. Слова «Нью-Йорк Тайме» відчиняли багато дверей. Він розмовляв із самим деканом. Там теж нічого не чули про Фермі й Бредфорда. Хоча навіть Стенлі, який, на думку Ендрю, мало що розумів у фізиці, знав, хто такий Енріко Фермі! У деканаті ж фізичного факультету в Чикаго, включно із титулованим деканом, це прізвище не викликало жодних асоціацій. Коли таємниця стає надто таємничою, то вона перестає бути таємницею й переростає в очевидний факт. Стенлі не сумнівався, що німецька чи японська контррозвідка не телефонує по деканатах фізичних факультетів американських університетів. Артур мав рацію. Його братик Ендрю «мав відношення до дуже важливих кнопок»...
Він неквапно спустився по трапу на бетонну смугу ле- товища. На нього ніхто не чекав. Він сів на валізу й закурив. Довкола панувала тиша. Навіть важко було повірити, що зовсім поряд вирує війна. Друга світова війна. Звіддаля, за рядком дерев, маячіли контури будинків.
Зірвався вітер, приносячи із собою дрібний сніг. Стенді глибше натягнув на голову капелюх. В якусь мить помітив темний силует, що поволі рухався до нього. Розпізнав військову вантажівку з чорною зіркою, вимальованою на буро-зеленому брезенті.
—	 Привіт, колего, — весело крикнув водій, зіскакуючи на смугу летовища з кабіни вантажівки, яка зупинилася якраз біля літака. — На війну закортіло, еге? А не ліпше було б, Стенді, сидіти вдома й писати про Бродвей. Якби в мене були гроші на освіту, то ноги б моєї не було в цьому пеклі.
Він підійшов до нього, віддав честь і, тиснучи руку, сказав із посмішкою:
—	 Мене звати Білл. Рядовий Білл Маккормік. Ти часом не привіз сигарет? Цього тутешнього французького смердючого паскудства не можна курити. А може, є з дому якійсь газети? Цих листівок, що нам дають читати, ми вже наїлися.
Не чекаючи відповіді, Білл взяв його валізу й сказав:
—	 Сідай у карету, Стенлі. Перед нами довга дорога. Лейтенант-пропагандист із Антверпена казав мені, що ти хочеш на фронт і начебто маєш фотографувати наші успіхи для «Тайме». Мені наказано підвезти тебе до перших окопів, я дістав усі можливі перепустки. Для нас ти persona grata, репортер Стенлі Бредфорд, — засміявся солдат, поплескуючи його по плечу.
Вони сіли в машину й одразу рушили. Білл кинув Стенлі на коліна пачку мап.
—	 Я вирішив підкинути тебе до Тріра. Там усе ще сидять фріци. В усякому разі там вони були два дні тому. Це лише сто п’ятдесят миль звідси, але тут іноді одну милю їдеш десять годин. Побачимо, що нам вдасться. Якщо не пощастить із Тріром, то я залишу тебе в наших хлопців у Люксембурзі. Трохи там перечекаєш. Патгон тиждень тому вигнав звідти німців і затримався на берегах Сюру. Від тієї річки вже зовсім близько до Тріра. Ти поки що повивчай мапи.
—	 Що ти про це думаєш, Стенлі? — запитав Білл, коли вони проминули останні забудови Намюра й виїхали  
на брудний путівець, поритий вирвами від бомб та артилерійських снарядів.
Він ні про що не думав. Йому було холодно, хотілося їсти й пити, він сумував за своїм ліжком й до того ж нічого не розумів у тих мапах. Та ще й нудило від запаху солярки, що проникав із двигуна вантажівки. Водій звернув на це увагу. На мить уповільнив швидкість, сягнув правою рукою під своє сидіння, витягнув зелений плед, поклав на коліна Стенлі й промовив:
— На тебе, певно, діє зміна часових поясів. Ти ж перелетів Атлантичний океан, а в Нью-Йорку зараз шоста ранку. Трохи поспи, Стенлі. А я тим часом підкину тебе на війну...
Люксембург. Вечір, неділя,
25 лютого 1945 року
Вілл не довіз його до Тріра. Хоча й дуже хотів. Генерал Паттон, поки вони їхали «на війну», не встиг зі своєю армією перейти кордон Німеччини. Тому Білл — це було десять днів тому — пізньої ночі висадив його із затишної, теплої вантажівки біля замерзлого фонтана на ринку, в самому центрі якогось малого містечка, французьку назву якого він навіть не зміг правильно вимовити.
Потім Стенлі опинився в Люксембурзі. Опівдні вони були ще в Бельгії, тяглися, як черепахи, по знищених війною дорогах, та, незважаючи на це, ще того ж дня дісталися до іншої країни. Європа була дуже маленькою. Енд- рю завжди твердив, що Європа — це маленька територія, менша від Техасу, розділена поміж «багатьох індійських племен, що століттями ворогують між собою й розмовляють різними смішними мовами». Виходило, якщо при-наймні йшлося про розміри, він мав цілковиту рацію.
Із цією країною в нього не виникало жодних асоціацій. Знав лише, що така країна існує. Не зміг би назвати ані її столиці, ані назви будь-якої річки, яка протікала по тій країні. Не знав також, чи тут мешкають сто тисяч людей, чи мільйони. Найбільше його непокоїла відсутність інших відомостей і чи люди, що мешкають у тій країні, радіють тому, що їх визволили американці, чи навпаки, почуваються окупованими американцями. Це було для нього найсуттєвішим.
Довкола фонтана з’юрмилися американські солдати. Більшість із них були п’яні. Із касками за спиною, у розхристаних сорочках, що визирали з-під розстебнутих мундирів, вони щось кричали один до одного й лаялись. Від Білла Стенлі довідався, що хтось ним тут «займеться». Та поки що ніхто не звертав на нього ані найменшої уваги.
Уся та місія, вигадана Артуром, здавалася йому безглуздою. Ті кілька світлин, які він зробив по дорозі з Намюра, не були чимось особливим. Картини зруйнованих міст, вирви від бомб і навіть трупи коней, що гнили на полях, вже ні на кого в Америці не справляли враження. Такі світлини пачками надсилали до «Тайме» фотолюбителі, що, як повії, ішли за армією.
Він став перед загратованими дверима маленької крамнички, закурив. За хвилину до нього підійшов молодий високий чоловік у британській формі.
—	 Чи я маю приємну нагоду познайомитися з редактором Сіенлі Бредфордом? — спитав він із типовим англійським акцентом.
Він ледве розчув ці слова. Крики біля фонтана все заглушували.
—	 Я не редактор. Я лише фотокореспондент газети «Тайме». Але це не має значення. А солдати завше так галасують? — прокричав він.
Чоловік посміхнувся й подав йому руку для привітання, представився, потім відповів:
—	 Загалом завжди, якщо їм це дозволити. Сьогодні їм дозволено і для цього є особливий привід. Сімнадцятого лютого, вісім днів тому, генерал Паттон оголосив, що Люксембург остаточно визволено. Зрештою, уже вдруге. Від учора, назвімо це так, повторно радіють зі своєї перемоги.
—	 Чому повторно? — спитав він зацікавлено.
5 Бікіні
—	 Бо вперше Люксембург було визволено у вересні минулого року, але німці в грудні сорок четвертого розпочали новий наступ і окупували країну. Але тепер тут знову ми. Я гадаю, те, що скоїлося в грудні, вже ніколи не повториться. Декотрі з тих солдат здобули це містечко вдруге. І все ще живі. Тож і мають подвійний привід, щоб радіти. До того ж у Люксембурга тепер особлива роль. Паттон розмістився зі своїм штабом у столиці цієї країни. І звідти він керуватиме операцією переходу через Рейн і вступу в Німеччину. Це для них також привід радіти. їм здається, що саме вони визволяли цю важливу частину Європи...
—	 Це дружня до нас країна? — спитав Стенлі занепокоєно.
—	 Вочевидь так. Тут іще вештаються недобитки гітлерівських поплічників, але в місті їх уже, напевно, нема. Нічого не бійтеся, — додав він із посмішкою і явною поблажливістю в голосі, — місцеве населення ненавидить німців. Воно дуже натерпілося. У Бельгії, та, зрештою, не тільки в Бельгії, у всій Західній Європі обов’язковим до виконання було розпорядження Гітлера про те, щоб за одного вбитого німця вбивати сто цивільних, за одного пораненого — п’ятдесят. А ви володієте французькою чи німецькою?
—	 На жаль, ні. Я американець. Ми не вчимо іноземних мов, вважаючи, що кожен повинен знати англійську. Я розумію, це дуже велике зухвальство. Повсюдне й національне. Ви, у вашій імперії, теж такої думки, чи не так?
—	 Боюся, що, на жаль, так, хоча я й володію французькою, італійською, іспанською й німецькою. Я захистив дисертацію з германістики. Розумію також голландську. Мій батько був євреєм, і ми проживали в усіх цих країнах. Я спитав вас тому, що в мене виникла проблема. Не знаю, де вас розмістити цієї ночі. Якби ви володіли однією з цих двох мов, то я б завіз вас до приватного пансіону на околиці містечка. Це скромне, але дуже затишне місце, яке утримують місцеві мешканці. Боюся, однак, що влас-ники того пансіонату зовсім не знають англійської. Тому, виходячи із цієї ситуації, я заберу вас до нашої штаб- квартири у палаці, який ми зайняли. 
—	 Розумієте, я зовсім не маю бажання з кимось говорити. Я мрію поспати, — відповів Стенді, промовисто вказуючи рукою на солдат біля фонтана. — Я дуже стомився. Якщо це для вас не дуже обтяжливо, то завезіть мене до того пансіону. Якщо я не зможу заснути, то почну вчити мови. Щиро заздрю вам...
—	 Нема чому заздрити. Краще їх не знати й мешкати в одній країні, — відповів чоловік. — Прошу тут зачекати. Мій ад’ютант віднесе вашу валізу до машини. Ми лишили її зразу за ринком, — додав він і хутко пішов.
Стенлі було трохи шкода, що він не розбирався в знаках на військовій формі. Той факт, що в цього молодого офіцера є ад’ютант, вразив його. На вигляд він не був старший за нього. «Вчений ступінь і власний ад’ютант. Це щось! А може, європейці, всупереч тому, що твердить його братик Ендрю, не такі, як індіянці, і не лише вік визначає їхнє становище в племені», — подумав він.
Незабаром англієць з’явився в супроводі молодого ад’ютанта. Бічною вулицею вони швидко пройшли до машини з британськими прапорами й емблемами.
—	 Я думав, що тут лише американці, — розпочав розмову Стенлі, коли вони розмістилися в автомобілі.
—	 Переважно, на жаль, так. Але головнокомандувачем у цьому регіоні є британський генерал Бернард Монтго- мері. Після кривавих подій в Арнемі Монтгомері не дуже полюбляє американців. А особливо Патгона. Та Паттона взагалі мало хто любить із європейських головнокомандувачів. По-перше, за його неприхований антисемітизм, а по-друге, за його гострий язик та нечуване нахабство. А втім, ще відтоді, як паломники зіпсували День подяки племені вампаонг, американці здобули собі репутацію грубіянів. Отож, хоча місцеві жителі і вдячні американ- цям-визволителям, вважають їх нахабними й цинічними. І, на жаль, генерал Паттон дуже сприяє цьому. Нещодавно серед солдат поширилася чутка, що він укотре вже підло й по-хамському образив французів, сказавши, що «волів би за краще мати перед собою німецьку дивізію, аніж цілу французьку армію за собою». Французи йому цього 
ніколи не пробачать. Вони звинувачують Паттона в не-прихованих симпатіях до Гітлера, його генералів і армії. І це, на превеликий жаль, правда. Під час офіційних нарад і виступів Паттон не раз вихваляв німецьких солдат. А висловлювання Паттона про французьких солдат перегукується з міркуванням Гітлера про французів, яких він називав «винятковими боягузами». На відплату французи переповідають повну зневаги думку Гітлера про американців: «В одній симфонії Бетховена культури набагато більше, ніж в Америці за всю її історію». Самі розумієте, все це не найкращим чином позначається на моралі солдат. Тож не тільки американці тут. Ми теж тут. І французи. І канадці.
—	 Ми? Тобто британці, так? Адже ви британець? — спитав Стенлі, напружено думаючи над тим, що , хай йому чорт, могло б означати те його «на жаль» на початку монолога. Окрім того, він ніколи не чув про якесь плем’я вампаонг.
—	 Ні! Я єврей із британським паспортом. Але в мене є і німецький, і голландський. І ще польський.
—	 Навіщо польський?
—	 Бо там народився мій батько. У Кракові.
—	 Скажіть, а це правда, що всі євреї родом із Польщі? У мене, як мешканця Нью-Йорка, завжди було таке враження, — поцікавився Стенлі.
—	 Не думаю. Але ті, кому є що робити у вашій країні, здебільшого походять із Польщі.
—	 Чому ж ви тоді не володієте польською?
—	 Бо поляки після німців — найзапекліші антисемітські свині. Перш ніж ми виїхали до Голландії, мій батько був професором математики в Краківському університеті. У тридцять сьомому так звані невідомі особи побили його просто в аудиторії після лекції! Чотири місяці він лежав у шпиталі з розірваною селезінкою й зламаною шелепою. — Англієць помітно хвилювався. — Ви знаєте, що Гітлер, Гіммлер і Гейдріх хотіли спершу переселити всіх євреїв на околиці польського міста Люблін, що на сході Польщі? — спитав офіцер. — Це неспроста. І лише потім вони надумали вивезти євреїв на Мадагаскар. Це значно далі, і Європа не могла б за всім тим стежити зблизька. А отже, й протестувати.
—	 А хто такий Гейдріх?
—	 Рейнхард Гейдріх? Ви не знаєте? — У голосі офіцера забриніли саркастичні нотки.
—	 Так, я — «цинічний і нахабний» американець — на жаль, не знаю, — відповів Стенлі, відчуваючи, як у ньому наростає злість. — І я зовсім не бажаю знайомитися з ним, — буркнув він. — А ви знаєте, що нещодавно скоїлося в Квінсі? Це район Нью-Йорка, чули про такий?
—	 Певна річ.
—	 Вітаю вас. Так от, у Квінсі, у К’ю-гарденсі, кварталі, який ще називають селом, хтось «шпитально», як ми це називаємо в «Тайме», побив чорношкірого громадянина Сполучених Штатів. Я там фотографував, тож знаю. Та людина не мала обличчя, й усе її тіло стікало кров’ю. У всіх газетах, окрім нашої, наступного дня відразу, не чекаючи висновків будь-якого поліційного слідства, назвали винних. І знаєте, хто це був? Євреї! Бо то вони переважно за-селяють К’ю-гарденс. І це вони, євреї, що в Нью-Йорку не є ніякою таємницею, будь-що не хочуть допустити того, щоб там замешкали негри. Євреї із К’ю-гарденс трактували та, певно, й надалі трактують негрів, — я був там позавчора, тож знаю це не з чуток, — як, у кращому разі, носіїв чуми або прокази. І дуже б хотіли, прошу мені повірити, щоб усі американські негри повернулися, бажано вплав, через Атлантичний океан, до Африки, теж на Мадагаскар. Я знаю, що Мадагаскар лежить недалеко від Африки. Це я точно знаю. Та попри все це я б ніколи не зважився сказати, що євреї — це найбільші після ку-клукс- кланівців расистські свині, — додав він схвильовано.
—	 І все ж, боюся, я не розумію, що ви хочете мені цим сказати, — перебив його англієць. — Я згоден, що не всі американці люблять Ку-клукс-клан, але признайтеся, ваш американський расизм є, скажімо так, офіційним. Адже негри служать у вас в окремих підрозділах.
—	 Справді?! Я не знав про це, — здивувався Стенлі.
—	 Так. Правда! У Великій Британії був вельми великий конфлікт із американською армією з цього приводу. Наше британське командування засуджує різне трактування американських білих і чорних солдат їхніми офіцерами. Але, боюся, американська армія не має наміру йти у цій справі на жодні компроміси.
Стенлі вже не міг далі терпіти це постійне ідіотське «боюся» свого співрозмовника. Англійці, певно, й під час похорону скажуть, що труп, який лежить у труні, «боюся», є трупом.
—	 Ви дозволите мені завершити? Інакше, боюся, ви мене не зрозумієте. Отож, негра вбили інші негри. За те, що він заборгував комусь гроші. Він утікав із Джексон- Хейтс, це якраз негритянське село в Квінсі. Дістався тільки до К’ю-гарденс. Його побили на газоні перед будинком на розі Вісімдесят четвертої вулиці й Атлантік- авеню. У заселеному переважно євреями К’ю-гарденс. Знаєте, де це? — схвильовано спитав він.
—	 На жаль, ні...
—	 Ось цього я, курва, й боявся, та це не має значення. Негра забили не євреї. Його забили свої. Артур, головний редактор «Тайме», а також і мій шеф і, може трохи потішу себе, але додам, що він ще й мій приятель, який є стовідсотковим євреєм, нікому не дозволить коментувати ту справу, допоки не матиме фактів. І зовсім не тому, що певним чином намагався убезпечити себе, а лиш тому, що хотів бути впевненим. Коли правда після ретельного поліцейського слідства того випадку вийшла наяв, то він сам дуже здивувався, що негра забили свої. Як стовідсотковий єврей, він був на двісті відсотків переконаний, що того негра на койку в шпиталі відправили євреї. Чи далеко ще до вашого пансіону? Мені хочеться віскі, — перервав він свій монолог.
—	 Боюся, що в пансіоні немає віскі. Тут його не роздобути. Але сподіваюся, що там буде горілка. Щоправда, неліцензована. Розумієте, такі часи. Скоріше горілка власного приготування. Немає сумнівів, що буде також вино. У цьому можу вас запевнити.
— Чудово. І знаєте що, пане британський генерале? Поряд зі мною, через стіну, на Манхеттені, мешкає польська сім’я. Дуже багата польська сім’я. Чоловік має криві зуби, черевики з дев’ятнадцятого століття, завжди брудні, наче він щойно прийшов у них з поля, й довгі, рудуваті, непідстрижені вуса, а його дружина є справжньою красунею. Насправді красивою. Це дуже типово для поляків. Чоловіки виглядають здебільшого, як слуги, навіть коли є графами, зате їхні жінки — як графині. Навіть коли працюють служницями у графинь. Та пані якось зайшла до мене й принесла листа від свого родича. Листа було нелегально відправлено з Польщі до Швейцарії й переслано з Цюриха. Той її родич мешкає поблизу Ос- вєнціма. Це таке містечко в Польщі, біля якого німці створили Аушвіц. Вона дуже хотіла, щоб я опублікував того листа в «Тайме». Обов’язково. Про комини, крематорії, про чоловіків у смугастих робах; що марширують до каменярень. Про залізничні платформи, на яких відді-ляють матерів від дітей, і передусім про те, що там масово, наче на якійсь фабриці, що працює в три зміни, знищують євреїв. Не вдалося мені опублікувати того листа, хоча я й докладав чимало зусиль. Того разу я старався не заради жінки. Для справи я старався. Артурові треба було мати більше фактів. І якісь світлини. Хоча б одну. Артур, мій головний редактор, зациклений на візуальності, він вважає, що в газеті лише світлина обґрунтовує мотивацію наявності інформації. Без світлин можна опублікувати хіба що таблицю валютних курсів з Волл-стріт. Та й тоді ми додаємо світлину якогось спітнілого дилера. Артур не хотів промахнутися. Я його розумію. Він боявся, що без явних, неспростовних доказів його назвуть у місті сіоністом. До того, що його, єврея з крові, з кості й релігії, вважають за антисеміта, він уже призвичаївся. Але та моя чарівна сусідка — полька. Стовідсоткова полька. Без жодної краплини єврейської крові. Я випитав про це у неї насамперед. Її батько, чистокровний поляк, також викладав. Хоча й не знаю, що саме, у Краківському університеті. Я це точно пам’ятаю. Краків. Який дивний збіг обставин, правда? А може, не дивний? Ви думаєте, що в Польщі, мабуть, курва, лиш той один університет?
Англійський офіцер не встиг йому відповісти. Авто-мобіль раптом різко загальмував. Вони спинилися перед алеєю, що вела до великого дерев’яного триповерхового будинку, оточеного гіллям розлогих лип. Ад’ютант поквапом розсунув двері фургона.
Вони увійшли до темного передпокою, щось на взі-рець салону, наповненого дерев’яними столами й лавицями коло них. Перед маленьким каміном, вбудованим у торцеву стіну, на підлозі зі світлих соснових дощок стояла бляшана балія. Старенька жінка в коричневій блузці й спідниці, запнутій квітчастим фартухом, мила ноги голб- му чоловікові, що лежав у балії. Над водою виднілися лише його ступні й голова.
— Добрий вечір, мадам Кальм. Добрий вечір, герр Рейтер, — привітався офіцер, заходячи в кімнату.
Першу частину цієї фрази він сказав по-французько-му, другу — по-німецькому. Мадам Кальм глянула на них, посміхнулася і, не перериваючи свого заняття, щось відповіла. Голий герр Рейтер у балії зовсім не звертав на них уваги. Вони сіли за одним із столів. Офіцер підійшов до серванта, що стояв біля дверей туалетної кімнати. Приніс карафу з червоним вином і чотири келихи.
Стенлі тим часом захоплено дивився на мадам Кальм, яка нахилилася над голим тілом герра Рейтера. Цікаво, чи можливе щось подібне в американському домі? — думав він. Голого чоловіка при зовсім сторонньому, тобто при ньому, — англієць із ад’ютантом очевидно, бували тут уже не раз, — миє жінка. До того ж обом, на перший погляд, далеко за сімдесят. Таке не дозволили б собі навіть розбещені актори з Голлівуду! А якби й дозволили, то жінці було б не більше двадцяти п’яти років, чоловікові теж, а наприкінці цензура все ж таки вирізала б цю сцену. Америка так облудно сором’язлива. Та ще й святенницька. На Таймс-сквер у Нью-Йорку ввечері не можна спокійно пройти, щоб до тебе не причепилися табуни повій. Шпиталі, зокрема в Гарлемі, переповнені хворими на гонорею й сифіліс, у Централ-парку майже щодня когось ґвалтують, однак на демонстраціях моди сукня повинна прикривати як мінімум три чверті грудей, а спідниця не може бути вищою чотирьох дюймів від коліна. В іншому разі опублікувати знімки з показу моди не вдасться. Зате можна спокійно показувати зрешечений, як сито, кулями живіт жертви нападу, але тільки до горизонтальної лінії пупка, розтрощену голову або зняту великим планом спину жертви з ножем, загнаним під лопатку. І чим глибше, тим ліпше.
—	 Вип’єте? Це чудове вино. До війни мадам Кальм займалася виноробством, — вирвав його із задуми голос англійця. — Це вино з доброго врожаю, тридцять дев’ятого.
—	 Добрий рік? Тридцять дев’ятий? Якщо ви називаєте так урожай цього року, то я залюбки вип’ю.
Вони випили п’ять повних караф вина. Мадам Кальм, приєднавшись до них, розбавляла вино водою. «Справді, — в якийсь момент подумав він, — англієць мав рацію: рік тридцять дев’ятий був дуже добрим роком. Принаймні для винограду».
Коли вони допивали третю карафу, герр Рейтер уже хропів, а наприкінці четвертої, очевидно, через їхні що-раз гучніші крики, пробудився. Він встав у балії і, мов мале, розбуджене зі сну хлопченя, став протирати очі. Мадам Кальм спокійно допила свій келих і, не відходячи від столу, зі сміхом сказала йому щось.
Стенлі звернув увагу на те, що це було ні по-французькому, ні по-німецькому. Однак усі все зрозуміли. Крім нього. Він подумав, що в Європі люди можуть порозумітися між собою будь-якою мовою. Почувався трохи невігласом у порівнянні з мадам Кальм, із тим англійським офіцером і його ад’ютантом. Наче недовчений слуга. Усі за столом розуміють один одного, лиш він — ні. Задумався над причиною цього. Він закінчив Прінстон. Цілком непоганий заклад як для Америки. Один із найкращих у країні. Він здібний. Працьовитий. Він навчався всього, що задавали, і навіть більше, коли йому здавалося, що цього не досить. Але це було в Америці. До вивчення іноземних мов його ніхто не заохочував. Ні батько, ні школа, ні університет, ані потреба чи інтерес іззовні. Якщо щось не було перекладеним на англійську, то це означало, що його не було й воно не є вартим уваги. Зосереджена на собі, зарозуміла зі своєї величі й сили країна дивиться на навколишній світ як на відсталий, такий, що не встигає за прогресом. Америка хворобливо америкоцентрична, як він це назвав би. Американська еліта подавилася величчю й нинішньою міццю Америки, як кісткою, котра стала їй поперек горла й заважає нормально дихати, а її мозок з цієї причини недоотримує кисню. А народ? Народ, котрий, хоч як це парадоксально, походить від прадідів, дідів і батьків переважно з Європи, ставиться до Європи так само, як ставляться до вицвілих пожовклих чорно-білих світлин у сімейних альбомах або знімків із прогулянки до історичного національного парку. Скільки ж можна розглядати ті фотографії із заповідника? Після десятої, щонайбільше після двадцятої стає вже невимовно нудно. Народові це стає, кажучи по-європейськи, «egal», — це слово він встиг вивчити, допиваючи другу карафу вина зі збору тридцять дев’ятого, — поки на його банківський рахунок у кінці місяця надходить те, що має надійти. І надходить. Бо війна щедро підганяє кон’юнктуру, хоча більшість американців на питання, що таке «кон’юнктура», відповість, що це щось із архітектури або це якась французька лайка. Америці достатньо того, що еліта знає, що таке кон’юнктура. Якщо еліта проголосить, що це французька лайка, то народ у це повірить. А якщо визнає, що це благословення, то народ повірить і в це. Він власне те-пер подумав, що має навколішки дякувати Богу за те, що Гітлер народився в Австрії, а не в Техасі.
У Європі зовсім інакше. Мало хто вірить еліті. Євро-пейці ставляться до неї так само, як до хмари комарів над озером літньої пори. Це, на його думку, дурний спадок французької революції. Він дуже любив французьку революцію. Щоправда, більше в плані художньому, ніж історичному. Він був особисто пов’язаний із нею. Писав про неї дипломну роботу «Образ французької революції в об’єктиві фотокамери: правдиве відтворення історичних хронік». Театрально вишуканий та ще й надзвичайно фотогенічний історичний акт. Три кольори, три милозвучних, але облудних слова на прапорах, шибениці, гільйотини й напівоголена жінка з красивими персами й напруженими пипками, яка з прапором у руці веде революціонерів до остаточної перемоги рівності, волі й братерства. Багато яскраво-червоного кольору та ще більше крові. А до того ж і Страшний суд, який за кожної революції працює в три зміни. Щодня. Цього не можна було проґавити. Він умовив свого приятеля, щоб той одяг перуку, позичену в одному з театрів на Бродвеї. Він повинен був виглядати, як Дантон, сісти на троні й, як Бог, вершити долі людей, посилаючи їх у рай, чистилище чи в пекло. Приятель погодився, надів перуку, сів на дубовому троні й перед об’єктивом керував Страшним судом на благо його дипломної роботи й фотографії. Світлини вийшли досконалі. І технічно, й художньо, але, на жаль, не політично. Приятель, якого він попросив зобразити Дантона, був трохи не такий, як усі. У нього був синдром Дауна. Опріч цього, був таким же, як усі. Хіба що жив так довго, аби аж у двадцять чотири стати його приятелем.
Науковий керівник не прийняв його дипломну роботу, не через Дантона із синдромом Дауна, навпаки. Він вважав, що всі очільники революції — божевільні маніяки, а синдром Дауна при їхній недузі — легенька застуда, не більше. У тій історії це було для Стенлі найбільшим розчаруванням. Він не міг збагнути, чому професор університету, представник американської інтелектуальної еліти — не здатний зрозуміти, що саме французька революція запропонувала світові модель ліберальної демократії, яку скопіювала не лише Європа, й запозичила Америка. Натомість Бог з синдромом Дауна виявився для пана професора зовсім недопустимим. А для Стенлі найважливішим був саме цей образ: Бог із синдромом Дауна вершить Страшний суд. Це була саме «та» інформація, яку він хотів пере-казати. Його науковий керівник завжди наголошував, що він повинен сконцентруватися на «тій» інформації й передати її зримо. А вийшло так, що саме його інформація й не годиться. Неповноцінний Бог із синдромом Дауна, який на глум історії і всупереч неспростовним істинам вершить Страшний суд у ході якоїсь коли не «червоної», то принаймні яскраво-«рожевої» революції, не узгоджувався з політкоректною Америкою, яка на кожному кроці хизувалася свободою й правом беззастережного виявлення «всіляких» міркувань.
Він відкликав ту дипломну роботу. В наївному юнацькому максималізмі він не пішов на жоден компроміс, запропонований науковим керівником. Написав іншу працю. Зробив зовсім інакші фото. Задля впертості й цілковитого контрасту і щоб трохи понервувати наукового керівника, він узявся за цілком інше. Банальне і нікчемне. Зайнявся дивовижною й неправдоподібно вузькою, як на нього, талією культової фотомоделі Доріан Лі, яка за-хоплювала й донині захоплює своєю вродою людей в Америці й поза нею. У затишній вантажівці Білла, шофера, який привіз його до Люксембурга, висіли вирізки з кольорових журналів, на яких красувалася Лі. Він вирішив зняти таємниче покривало з витончених маніпуляцій фотографів «Life» і «Vogue», які за допомогою спеціального освітлення, гри світла й тіні, спеціальної обробки в фотолабораторії та інших ефектів творили з талії Лі мрію більшості дівчат і молодих жінок в Америці. Та робота була також не зовсім політкоректною. Ба навіть нелегальною. Він фотографував міс Лі без її згоди. Стежив за нею, підглядав за її приватним життям, знімав прихованою камерою. Та це аж ніяк не непокоїло його керівника.
У Європі, так йому раптом здалося, кожен є елітар-ним. І мадам Кальм, і англієць, і його ад’ютант, і навіть герр Рейтер, що хропів, мов ведмідь. Він подумав, що в Європі, на відміну від Америки, народ складається з особистостей. І цього не заступить той факт, що в американській конституції й усіх до неї додатках і поправках багато йдеться про винятковість особистості та її право на самовизначення і щастя. Америка чи не єдина країна на світі, де право на щастя записано в конституції. В Америці теж є особистості. Це правда. Але, як йому здається, лише дві. Зате дуже помітні. Еліта й народ.
Історія демократії, яку аналізував п’яний американський фотограф, допиваючи четверту карафу вина, раптом видалася йому надзвичайно простою. Він тільки задумався над тим, чи він належить до еліти, чи все ще до народу...
Одразу ж після його роздумів про наслідки впливу французької революції на життя Європи герр Рейтер вийшов з ванни, випнув на них і на історію свої голі, великі й оброслі волоссям бліді сідниці, зняв із полички над каміном рушник і мовчки зник за дверима. Герр Рейтер без сумніву був теж елітарним, звісно, на свій лад, маючи все й усіх, просто кажучи, в дупі. У ту хвилю Стенлі подумав, що це також один зі способів висловлювати свої міркування.
Коли вино в п’ятій карафі закінчилося, зникла й сама мадам Кальм. Хвилин за п’ятнадцять вона повернулася й поклала на столі два ключі. Було ясно, що зовсім п’яний ад’ютант, який ледве переставляв ноги, йдучи в туалет, не зможе керувати фургоном. Такої ж думки був, вочевидь, і сам ад’ютант, бо мовчки взяв один з ключів, силувано посміхаючись, мовив усім «на добраніч», хоча вже світало, й хитаючись попрямував до дверей спальних кімнат пансіону, наштовхуючись на столи по дорозі.
Тим часом мадам Кальм, користаючись із неабиякої мовної ерудиції англійського офіцера, пояснила Стенлі, що він спатиме в їхньому найкращому покої на третьому поверсі. Ліжко застелене сатиновою білизною, в тазу вже налита гаряча вода, дзбан із холодною стоїть на підвіконні. У них, на жаль, є лишень господарче мило, за що вибачаються перед ним, камін уже розпалено, про що подбав герр Рейтер, у шафі є ще одна перина на випадок, якщо йому буде холодно, сніданок буде об одинадцятій, бо, через війну, єдина пекарня в містечку відчиняється не раніше десятої. Якщо він не зможе заснути, то на нічному сто-лику вона поклала для нього кілька книжок. Англійські, з тих, що знайшлися в комірчині. Ага, ще, правда дуже рідко, вночі по даху бродить їхня кішка Колєтт. Якщо його розбудить її нявкання й дряпання кігтями у вікно, то він може спокійно впустити її досередини й виставити в коридор. Якщо йому захочеться пити, то він може спуститися до вітальні. За хвильку вона принесе пляшку з водою, а може, й дві, і наллє у карафу вина. А також підкладе дров до каміна, щоб зберегти тепло. У його кімнаті стоїть старий годинник з маятником. Деяким гостям заважає його цокання. У такому разі треба на секунду притримати маятник, цокання припиниться, а час зупиниться...
«Час зупиниться...»
Він задумався, чи вона й справді так сказала, чи так переклав англієць. Певно, що вона так сказала. У перекладі здебільшого багато втрачається і майже ніколи не додається. Та фраза його збентежила. Більшість прочитаних книжок він пам’ятав лише завдяки одному реченню. Інколи йому здавалося, що це зовсім не випадково, що письменники пишуть книжки лише задля того, щоб написати оте одне-єдине речення. Заховати його десь у гущі тисячі рядків, вибудувати довкола нього фабулу книжки, поділити її на розділи й абзаци, а насправді ж написати тільки те одне речення. І терпляче пояснювати свою думку всі кілька сот сторінок. І лише завдяки цьому одному реченню книжки чогось варті. Він теж переводить кільканадцять роликів плівки заради однієї вдалої світлини.
Люди з книги його життя теж існують у його пам’яті лише завдяки одному реченню, яке вони колись, може, цілком мимоволі, може, необачно й неуважно, в захваті чи під час миттєвої ненависті і злості, а може, й цілком свідомо сказали.
Він слухав, продивляючись до губів мадам Кальм. Його мати теж мала такі губи. Зів’ялі не стільки від часу, скільки від того, що вона їх часто кусала. І такі ж зморшки довкола очей. Усупереч життю, яке вона пережила, їх було більше від посмішок, ніж від плачу. Вона мала такі ж блакитні, завжди трішечки зволожені, блискучі на світлі очі. І такі ж спрацьовані руки. І такі ж випуклі лінії вен від зап’ястя до ліктя. І таке ж густе сиве волосся, гладко зачесане назад. І такий же погляд. І ця фраза: «В тазу вже налита гаряча вода...» Майже так само, як мамине: «Стене, у ванні гаряча вода, викупайся й не забудь ретельно вимити ноги. Воду не виливай, Ендрю викупається після тебе. Тому, прошу тебе, не пісяй у ванну. Я прийду, щоб поцілувати тебе на добраніч».
—	 Мадам Кальм вас чимось образила? — спитав англієць, перериваючи його задуму.
—	 З чого ви взяли, що вона мене образила?
—	 Ви плачете...
—	 Плачу? — спитав він зніяковіло, машинально сягнувши по пустий келих. — Може, й плачу. Я іноді плачу. А ви ніколи не плачете?
Англієць теж сягнув у ту хвилю по келих. Теж порожній. Вони дивилися на дно своїх келихів, щоб не дивитися один на одного.
Він підвівся. Узяв ключ. Підійшов до мадам Кальм, вклонився їй і вийшов з вітальні. «Я колись вивчу французьку й скажу їй сам, — думав він, ідучи сходами вгору, — усе те, що хотів би сказати зараз. Сам їй про це скажу, без допомоги цього мудрагеля-англійця...»
Відшукав свою кімнату на третьому поверсі. Тихо повернув ключ і увійшов. На підвіконні мансардного віконця в скляному ковпаку гасової лампи мерехтіла свічка. Відчув запах лаванди. Вода в тазу все ще була теплою. Він занурив голову. Не роздягаючись, вклався на ліжко. Прислухався до цокання годинника. «Я не зупинятиму час, — подумав він, — ще не пора, може, іншого разу». Посміхнувся подумки, пригадуючи вологі очі мадам Кальм. За хвилину заснув.
Його розбудили якісь дивні звуки. Він звично про-стягнув руку до будильника й тої ж миті щось велике впало на підлогу.
—	 Спи, Доріс, то лише цей пришелепуватий будильник, я забув його викинути, спи, кохана, — прошепотів він.
Піднявся й сів на краю ліжка. Протер очі й глянув на підлогу біля ліжка. Сніп світла, витнутий квадратом вікна, падав на недбало розкидані книжки. «Усі англійські, які я знайшла в комірчині»... — пригадав він слова старенької. Звуки почулися знову. Він обернувся й глянув у вікно. Руда, облізла кицька без обох вух дряпала пазурами шибку. «То, певно, Колєтт», — збагнув він. Відчинив вікно. Почув нявкіт і нараз відчув на обличчі дотик мокрої від снігу шерсті. Поспіхом вернувся до ліжка. Йому кортіло додивитися сон...
Його мучила спрага. Занурив голову в таз. Із замерзлого фонтана вилітали тоненькі льодинки. Просто до його уст. Чудово холодні. Пахло лавандою, корицею й трояндовою водою. Колєтт разом із Мефісто сиділи на радіоприймачі й кивали головами. За хвилю Доріс везла його в таксі на війну. Вони їхали геть безлюдним Брук- лінським мостом. По радіо вже кілька хвилин промовляв Гітлер. Він визирнув у вікно автомобіля. Поруч із ними весь час біг кінь, з очима англійського офіцера. Доріс зупинила автомобіль якраз навпроти дверей ліфта. На мармуровій підлозі ліфта поміж квітів із його квартири стояв годинник із маятником, який цокав, наче бомба з годинниковим механізмом. У дзеркальному відображенні він торкався голої спини й сідниць Доріс. Він стояв за нею і, нахилившись, намагався поцілувати її в шию, щоразу вдарячись чолом об скло. Слід від губної помади на дзеркалі ворушився й говорив: «Я куплю для нас масла...». Раптом годинник перестав цокати. Запала цілковита тиша. За якусь мить він почув стукіт у двері ліфта...
Люксембург, світанок, понеділок,
26 лютого 1945 року
Він пробудився. Стукіт не вщухав. Колєтт дряпалася в двері й підскакувала до клямки. Він устав з ліжка й підійшов до дверей. Повернув ключ. Як тільки він відчинив двері, Колєтт шаснула в коридор.
— Чи не бажаєте поснідати? Вже полудень. Ми б хотіли десь годині о другій вирушити до міста, — сказав англійський офіцер, приязно посміхаючись до нього. — Мадам Кальм зготує для нас яєчню з помідорами й беконом. Це справжній делікатес, її фірмова страва, запевняю вас.
—	 До якого міста? — спитав він нервово.
—	 До Люксембурга. Ви ж хотіли проявити плівку. Боюсь, у наших обставинах це можна зробити тільки там.
—	 Але ж ми і так у Люксембурзі, хіба ні? Чи, може, у мене щось із головою? Останнім часом я щодня опиняюсь в іншій країні...
—	 Так, — засміявся англієць, — я мав на увазі сто-лицю. Вона також називається Люксембург. Ви спуститеся до вітальні чи нам не чекати вас? Нам би не хотілося сідати до столу й приймати їжу без вас...
—	 Ясна річ, спущуся. Але спершу, мабуть, вип’ю всю воду з таза. Трохи забагато вина було вчорашньої ночі, — відповів він посміхаючись. — За хвилину буду внизу.
Він не міг пригадати, коли востаннє хтось при ньому назвав сніданок «приймання їжі». Це прозвучало доволі велично й вишукано. Сніданки він інколи з’їдав в неділю вранці, та й то лише тоді, коли у нього на ніч залишалася жінка. А в інші дні він хіба що проковтне пригорілий тост із джемом й вип’є каву. Та й то під час гоління. Але о’кей. По суті, це теж можна назвати прийманням їжі. Або англійська так дуже несхожа на американську, або той англієць красномовець від природи. Це було б щось нетипове. Солдати, з якими йому доводилось зустрічатися, здебільшого були повного протилежністю англійцеві.
У всякому разі факт, що вони не хочуть розпочати «приймання їжі» без нього, приємно тішив. Він тільки сподівався, що вони не молитимуться перед їдою. Він не знав жодної молитви. На жодній мові. Навіть по-англійському. Тому що вважав, що світ не потребує Бога. Навіть коли Він і створив його й існує (премудрий братик Ендрю колись розтовкмачував йому, що це малоправдоподібно з наукової точки зору), то Земля й люди на ній його не цікавлять. Усе тут і так іде своїм звичаєм без нього...
Він сполоснув лице водою. Почистив зуби, накинув піджак, розтер на шиї кілька крапель одеколону й хутко  
збіг сходами вниз. У вітальні пахло так само, як і в його улюбленій французькій пекарні на розі Медісон-авеню і Сорок восьмої вулиці. Це не була звична пекарня...
Коли він ішов повз неї, йому завжди кортіло поснідати. Навіть опівночі. Власник пекарні знав про це, бо готував сніданки цілодобово. У Нью-Йорку повно диваків, яких обставини змусили перевернути догори ногами свій розклад дня. Живуть і працюють уночі, сплять удень, а снідають під час вечері. Нічого дивного в цьому не було. Не раз він і сам, коли по роботі залишався в редакції на ніч вкрай зголоднілим, то дзвонив до тієї пекарні й замовляв свої улюблені круасани з пікантним топленим сиром і малиновим джемом. Зазвичай уже через кільканадцять хвилин унизу дзеленчав дзвоник, він спу-скався ліфтом униз і забирав замовлене.
Однієї ночі, майже рік тому, паперовий пакет із тепли-ми круасанами принесла Жаклін, дочка власника пекар-ні. Іноді, але тільки в суботу або в неділю, він бачив її за прилавком. Важко було її не запам’ятати. Тим паче, коли ти чоловічого роду. Стоячи за столиком у кутку пекарні, він попивав каву, ковтав свій сніданок і, дивлячись на неї, задумувався, який то бевзь дозволив їй такої пори полишити своє ліжко.
Він пригадав, як тієї ночі, за кілька хвилин після його дзвінка до пекарні, пішов рясний, перший того року вес-няний дощ. Дівчина змокла до нитки. Він запросив її на-гору до свого бюро, приніс чашку гарячого чаю з лимо-ном, у туалеті відшукав свіжий рушник, посадив її в кріслі й, стоячи за нею, витирав її мокре, блискуче, довге, аж до самого пояса, чорне волосся. Потім опустився на коліна перед нею й спробував зняти з її ніг промоклі черевики. Пам’ятає, що як тільки він торкнувся її стопи, вона рвучко відсмикнула ногу.
Жаклін вільно говорила по-англійському з французь-ким акцентом. Немає, на його думку, ліпшої версії анг-лійської, ніж та, мовлена бездоганно й водночас із фран-цузьким акцентом. І особливо тоді, коли такою англійсь-кою говорить жінка, а тим паче, коли слова виходять з-по-між таких губ, як у Жакпін.
Вона вивчала літературу в нью-йоркському Королів-ському коледжі, їй було двадцять три роки, вона цікави-лася малярством, грала на фортепіано й захоплювалася астрономією. У неї була тонка східна врода, в якій про-зирало щось слов’янське. Пухлі щоки, темно-сині очі, високий лоб, симпатичний кирпатенький носик, великі груди. Її батько з Алжиру через Марокко дістався до Гіб-ралтару, звідти до Іспанії, а потім уже приїхав до Ліона у Франції. Там він познайомився з її матір’ю, розлученою емігранткою з Росії. Потім народилася вона, а коли їй було чотири рочки, батьки емігрували з Ліона у Штати. Вона була мусульманка. Як і її батько й мати, яка, хоч і була російською єврейкою, прийняла іслам «тільки з любові до чоловіка».
Він показав їй кілька фото своїх картин. Лише Жаклін, окрім Ёндрю, він зважився довірити свою найсокровенні- шу таємницю й сказати, що він малює. Загалом, це дуже звично. Як часто зовсім випадковим попутникам у потязі чи в автобусі ми оповідаємо про найпотаємніше, на що б ніколи не відважилися перед тими, хто нас знає. Ті, без-іменні, незнайомі, присутні в нашому житті лише коротку й безпечну мить, до наступної зупинки, до наступної станції.
Потім вони вдвох їли круасани. Він розповідав їй про свою роботу, а вона йому про свої мрії. А коли висохло її волосся, він одвіз її на своїй машині додому.
Кілька днів по тому він якось знову затримався в офісі до пізньої ночі. І знову йому страшенно захотілося їсти. Внизу перед будинком стояла Жаклін із пакетом в руці. Піднялися нагору. Він пішов на кухню, щоб зварити каву, а коли повернувся, то Жаклін із мокрим волоссям уже сиділа в його кріслі.
— Ти висушиш мені волосся? Так, як тоді? — спитала вона, розпинаючи блузку.
Він поставив чашки з кавою на підвіконні. Сягнув рукою до вимикача лампи на столику, але вона перехопила його руку.
—	 Не гаси світла, я хочу все бачити... — прошепотіла вона.
Назавтра його секретарка Ліза зателефонувала до нього, щойно він зайшов до редакції. На жаль, як вияви-лося, аж надто пізно.
—	 Як ся маєш, Стенлі? Очевидно, це була одна з твоїх шалено працьовитих ночей, чи не так? Твій робочий стіл чистий і гладенький, як льодова арена перед Рокфеллер- центром. Певно, що тої ночі ти трудився, стоячи колінами на підлозі? Твоя лампа пропалила в підлозі кратер, та, дякувати Богу, не запалила папери. Ато б ти втратив кілька справді добрих фото. Так сказав Артур, забравши з собою дві світлини. Це так, про всяк випадок, якщо б ти раптом кинувся їх шукати. Артур, на превеликий жаль, був на базі нині раніше за мене. Я не встигла нічого позбирати з підлоги й відтворити звичний рейвах на твоєму столі. Та ще й, як на гріх, наш казанова-спортсмен, Метью, з’явився раніше за всіх. Він закликав ту розпусну практикантку з бухгалтерії, ту білявку, що ходить на роботу без панчіх, і вони вкупоньці вишукували на поверхні твого стола... сліди органічної рідини. Так це назвав отой бісів збоче- нець. І вони там щось хіба й надибали, бо та ідіотка так поводилася, наче хотіла віддатися Метью на твоєму столі.
—	 Лайзо, яку б з моїх відмовок ти хотіла б зараз почути? — спитав він розгублено, нервово покусуючи губу.
—	 Ніякої, Стенлі, ніякої. Я хочу, щоб ти був тут завжди. Якщо ти підеш, я теж приберу свій стіл. Тому, прошу тебе, якщо ти, скажімо, працюєш вночі, то, ну, скажімо, не прибирай так ретельно на столі, або працюй на підлозі.
—	 Спасибі тобі, Лізо. Я пам’ятатиму, — відповів він і повісив слухавку.
Він подумав, що якби був сліпим або зустрівся з Лай-зою на побаченні в темноті, на вечірці для зовсім незря-чих, то освідчився б їй того ж вечора.
Незабаром, на що він і сподівався, зателефонував Ар-тур. Він механічно взяв сигарету, що тліла в попільниці.
—	 Стенлі, сьогодні я проходив мимо твого відділу й цілком випадково знайшов на підлозі два фотошедеври, що валялися поряд з твоїм гаманцем і гребінцем. Ніколи не думав, що ти користуєшся гребінцем, бо завжди маєш такий вигляд, наче щойно встав із ліжка. Та поза тим у тебе є талант, хлопче. Помістимо їх на першу шпальту. Обидва. Нехай Лайза зніме всі інші. Будуть лише два твої. Нічого більше.
—	 Зараз же перекажу їй, Артуре, — відповів він із по-легшею.
—	 Стенлі, а тепер, так, між іншим, прошу тебе, не спали мені контору. Це все, що в мене є. Зрозуміло, можеш те робити й на столі «Тайме», але наступного разу чини так, як більшість американців. Вимикай світло.
—	 Артуре, дозволь, я все поясню. Лампа просто зсу-нулась...
У слухавці почулися гудки. Він узяв ще одну сигарету.
Та нещасна лампа, пригадав він, насправді зсунулася через його неуважність. Він скинув усе зі свого стола на підлогу. Це факт. Все, окрім лампи. Вони ж бо мали «все бачити». Коли вже гола Жаклін лежала під ним на столі, вони, певне, мимохіть зіпхнули ту лампу. Він того зовсім не завважив. Потім, коли він уже майже нічого не усві-домлював, Жаклін раптом його зупинила. Якусь мить він не міг збагнути, в чому річ. Вона прошепотіла йому на вухо: «Не туди, туди не треба, краще інакше, там теж тобі буде приємно, я мусульманка...» — а затим, коли він уже перестав тремтіти й лежав, притулившись до неї, здивований тим, що — вперше в його житті — трапилось, вона в якусь мить глянула на годинник, поспіхом вдяглася і з панікою в голосі попросила його, аби він негайно відвіз її додому.
Він так і відвозив її до середини грудня. Та спершу він став ще більш ненормальним, ніж усі ненормальні меш-канці цього божевільного міста. Вдень він мусив працю-вати, а вночі не міг спати. Він снідав двічі надень, перший раз — під час гоління в ванній, другий — після півночі. Решту часу не їв нічого. Чекав, поки остання людина ви-йде з редакції, одразу ж телефонував до пекарні й замов-ляв «те, що й завжди». А потім, не голодний, але зголод-нілий за нею, він не слухав, а вслухався в неї, крадькома позираючи на неї, коли вони бесідували про живопис, про астрономію, про фотографування, про книжки, про її релігію і переконання. А ще про те, що вона відчуває на собі тяжкі пута канонів релігійності, в яких вона зростала, але з котрими, перебуваючи з народження в інших куль-турних традиціях, не могла змиритися. Йому ніколи не вдавалося до кінця насититися розмовами з нею. їй, пев-но, теж, але вона була організованішою й безперестанку позирала на годинник. Певної миті, весь час підтримуючи бесіду, вона починала роздягатися. Тим, що діялося потім, він теж не міг насититися.
Як мусульманка, вона не мала права залишатися наса- моті з чоловіком, який би не був її батьком, братом або ще кимось з вузького кола найближчої родини. Для її батька й брата він не був — поки що — чоловіком. Був лише постійним клієнтом, який давав добрі чайові, а вона ті чайові забирала й поверталася з ними додому. Але перед тим вона бігла, як ошаліла, до нього з паперовим пакетом у руці, він забирав її задихану внизу, й одразу за дверима вони розпочинали своє коротке спілкування і завершували в його машині, коли, женучи, мов навіжений, вони добиралися до перехрестя Медісон-авеню і 48-ї вулиці. Але все те, що діялося в тому подарованому йому Жакпін відліку часу, було чарівне й варте такого шаленства.
Вона ніколи не згоджувалася на те, щоб прийти в його квартиру, він ніколи не був з нею на прогулянці, вони ніколи не ходили в кіно чи в ресторан. Вони ні разу не одважи- лися вийти на люди удвох, вона ніколи не прийняла від нього квітів. Ніжно торкала ті, що він їй дарував, нюхала, притуляла до себе, але ніколи їх не взяла. Він добре знав, як жінки приймають квіти від нього. І вона так насправді й не була його жінкою. Вона лиш приносила замовлені ним круасани в паперових пакетах і так, при нагоді, затримувалася в його житті. На хвильку, наче між зупинками.
Шістнадцятого грудня, в її день народження, внизу перед будинком він забрав свій останній паперовий па-кет. Його приніс її брат. Він був дуже схожий на Жакпін.
У них навіть голоси були схожі. І теж проникливий, повний зацікавленості життям погляд. На серветці, що пахла трояндовими парфумами, яку він знайшов на дні пакета, вона написала: «За два тижні я виходжу заміж. Він добра людина. Коли-небудь я його полюблю. Жаклін. P. S. Учора я спершу намочила, а потім обтяла волосся. Ніколи-ніколи я більше не торкнуся до нього...».
— Bonjour, madame Calmes, guten Morgen, Herr Reuter, good morning, gentlemen! — бадьоро привітався він, підходячи до столу.
Мадам Кальм вкладала до вербового плетеного кошика гарячі круасани. Герр Рейтер чухав за вухами Колєтт, що вклалася йому на колінах, англійський офіцер, випроставшись, сидів у кріслі, як переляканий перекладач на конференції в Ялті (якщо можна сидіти струнко, то англієць сидів саме так), а молодий ад’ютант мав такий вигляд, наче в тазу для нього було замало води.
Вони сіли снідати. Ніхто з них не склав рук до молитви. Натомість усі одночасно потяглися до порцелянової тарелі з яєшнею. Стенлі крадькома стежив за мадам Кальм. У його матері був такий же радісний блиск в очах, коли вони з Ендрю навперейми простягали руки до миски, що парувала на столі. Якщо страви було замало, то їхня мати не їла. Вона завжди так красиво відмовлялася, що «сьогодні в неї нема апетиту». У батька ж апетит був завжди. І руки в нього були найдовші.
Вони не вирушили перед чотирнадцятою, як планував англієць. Стенлі був радий, тому що не знайшов ніякого приводу, щоб кудись квапитися. Він подумав, що свої світлини він може проявити й завтра. Той єдиний день не відігравав ніякої ролі в контексті його тутешнього перебування. Він не був одним із тих численних військових кореспондентів, які мандрували, як історики, за армією й повинні були звітувати Америці про перемоги «її хлопців». Артур прагнув і очікував від нього, як це випливало з листа, якого він передав йому в конверті разом із грішми, чогось іншого. А саме, буднів війни в Європі очима тутешніх мешканців. У нього вже було вдосталь офіційного, занадто ідеалізованого американського бачення війни. Того, що відбивалося на перших шпальтах газет, також і на перших сторінках «Тайме». Друга світова війна, якби тільки обмежитися тими світлинами, не була суперечливою. Упродовж усього часу її тривання в американців підтримували дуже високий рівень патріотизму. Цензура разом із патріотизмом зумовили те, що в американських газетах друкували світлини й репортажі тільки в позитивному значенні. Артур із цим категорично не погоджувався. Він вважав, що це дуже хибна і в результаті шкідлива практика. Як і, наприклад, головний редактор журналу «Life» чи «National Geographic», він вишукував можливість ви-слати своїх власних, не заангажованих фоторепортерів у епіцентр війни, а не користатися зі світлин, що їх надавало військо й схвалювали урядові фотоагентства. Артур був ситий по горло цензурою й затвердженими нею знімками. Він дуже добре знав, що є й інші. Взяти б, приміром, опублікований цілком випадково «компромат» — політично некоректний — де відображено заможний, ще передвоєнний Берлін під владою нацистів. Заможніший, ніж довоєнний Нью-Йорк. Урешті-решт йому вдалося переконати чи, що вірогідніше, підкупити якогось високопосадовця в департаменті штату у Вашингтоні й таким робом мати всі підстави й усі повноваження, щоб зателефонувати Стенлі тієї пам’ятної ночі, коли той уперше спав з Доріс. Зателефонувати, вмовити і послати «на війну».
Артур більше нічого не бажав знати про армії, батальйони, корпуси, дивізії, фронти, наступи, відбиті атаки, передислокації, групування, форсовані ріки, операції, битви, точки опору, головні і менш головні штаб-квартири, плацдарми тощо. Усього того він мав уже задосить. Він хотів показати реальну буденність війни, яка не вкладалася в уяві американців, що обсервували її з безпечної відстані, й тому могла б видатися — Стенлі знав Артура, приятелював із ним і бачив у ньому журналіста з непохибною інтуїцією, — цікавою. Артур хотів показати буденність війни, її підступність, її безглуздя, безмір терпіння, яке випадає людям, але він не хотів при цьому викликати співчуття до їхнього страждання. Тому що, з огляду на свій вік і єврейське походження, розумів, що війна — це не тільки життя в одному величезному окопі, що навіть під час війни цвітуть квіти, достигає суниця в лісі, красиво заходить сонце, а люди любляться і будують плани на майбутнє. Усе це вони, звісно, переживають інакше, ніж у мирний час. Передусім через усюдисущу смерть, яка чигає на всіх, незважаючи на вік. Смерть під час війни перестає стосуватися лише старих, церемонії похорон, дорожніх випадків і вбивств. Смерть — це вже не тільки некрологи в газетах і наліплені на стінах церков і будинків чорно-білі картки з прізвищами покійних. Смерть під час війни перестає бути вперто замовчуваним табу. Про смерть сниться, думається і говориться. Її вірогідність закладається у всі свої плани. Рідко свідомо, здебільшого підсвідомо. Під час війни ніхто не йде до банку, щоб покласти там гроші під відсотки, і — хоч як це дивно — не складає заповітів. Просто ніхто не вірить, що якісь документи, навіть ті, з солідними червоними печатками й витіюватими підписами, можуть мати в майбутньому хоч якесь значення. Передусім за браком впевненості щодо того, скільки триватиме те майбутнє. Під час війни молоді жінки не ставлять собі за мету берегти свою цноту до шлюбу — хіба що той шлюб має відбутися вже наступного дня, — бо ж підсвідомо доходять висновку, що молоді чоловіки не мають часу на очікування шлюбу. Чоловіки взагалі, що виникає з їхньої природи, ніколи, ані під час війни, ані в мирний час, навіть коли мають багато часу попереду, зовсім не мають бажання чекати, тим паче аж до шлюбу. Зрештою жінки, принаймні ті, котрих він зустрічав досі, теж ні...
Він роздумував про все це, пізно снідаючи, пополудні, в понеділок, 26 лютого 1945 року, у салоні мадам Кальм, у визволеному десять днів тому Люксембурзі. Йому важко було повірити в те, що це і є «буденна» війна. Тому йому кортіло якомога швидше довідатися про інші сніданки в цій вітальні. У певний момент він завважив, що англієць уже дещо втомився. Причина зрозуміла: безперестанку він перекладав його питання і затим відповіді мадам Кальм. Він хотів довідатися все про війну, як ії бачила мадам Кальм, а вона була готова розповісти про неї. Двосторонній переклад тривав дуже довго. Нещасний ад’ютант тим часом з’їв усе, що було в полумисках. Зате, прощаю-чись із мадам Кальм, мав вигляд відпочилий і бадьорий.
Починало сутеніти, коли вони сідали у фургон. Сипав сніг. Герр Рейтер дивився у вікно, Колєтт сиділа поряд з ним на підвіконні й гризла листя фікуса у вазоні, мадам Кальм стояла на порозі й нервово поправляла хустку на голові. Мати Стенлі теж носила таку хустку, коли вдома з’являвся хтось чужий або траплялося щось особливе.
Нараз мадам Кальм повернулася й зникла за дверима будинку. Ад’ютант різко загальмував машину. Англієць, схоже, не міг зрозуміти, в чім річ. За мить вона повернулася й підбігла до авта. Ад’ютант вискочив із кабіни і відчинив дверцята. Літня дама зазирнула в салон і мовчки тицьнула Стенлі полотняну торбину. Вони рушили.
—	 Дякую, — сказав Стенлі із заднього сидіння ад’ютантові й поплескав його по плечу, — дуже дякую.
Вони їхали звивистими, вузькими лісовими дорогами. Інколи настільки вузькими, що гілки дерев, які росли з обох боків, обмітали переднє скло, засипане лапатим мокрим снігом. Не раз здавалося, що дороги далі вже нема. Здебільшого її перетинав рів або купа обвалених дерев. Тоді ад’ютант попросту в’їжджав у ліс, продирався поміж кущами й деревами і вертався на дорогу, об’їхавши перешкоду.
Англієць сидів мовчки, прихиливши голову до боко-вого вікна, відгородившись од Стенлі великою шкіряною сумкою.
—	 Ви не почастуєте мене сигаретою? — раптом запитав він.
—	 Звісно. Вибачте, я думав, ви не курите. — Він квапливо сягнув рукою до кишейі піджака й простягнув англійцеві пачку.
—	 Ви маєте якесь слов’янське коріння у своїй біографії? — спитав англієць, беручи сигарету в зуби.
—	 Чому ви питаєте?
—	 Просто дещо згадав. Лише слов’яни зазвичай подають усю пачку сигарет, як ви це щойно зробили. Американці витягають із пачки одну сигарету й подають її, тримаючи пальцями за фільтр. Голландці, як правило, брешуть, що у них лишилася остання цигарка, а англійці прикидаються, що не почули прохання. Французи чемно — і це майже завжди відповідає дійсності — запевняють, що вже не мають сигарет і залюбки теж покурили б. Італійці й іспанці витягають цигарку з рота й дозволяють затягтися. І лише росіяни, — я зустрічав їх багато у вашому Нью-Йорку, — подадуть усю пачку, як і інші слов’яни, а коли не матимуть сигарет, то підуть шукати для вас, але лише серед своїх...
—	 А німці?
—	 Німці?! Я не зовсім впевнений, але думаю, що вони почастують сигаретою. Це дуже дисциплінований народ. Якщо це передбачено якимось приписом чи законом, то перед стратою вони обов’язково почастують. Потім запишуть ту сигарету в бухгалтерську книгу в розділ «страти», «накладні витрати», а може, «до списання». Такі речі я плутаю, адже я не німець. А німець ніколи не сплутає.
—	 Ви хотіли б їх усіх, себто німців, знищити? Якби у вас, припустимо, була така можливість?
—	 Ви не дасте мені ще одну сигарету? — спитав він знервовано. — Боюся, ви все, з біса, примітивно спрощуєте. Загалом це роблять зумисиґе. Але ви не такий. Ви — інакший. У противному разі старенька Кальм не подала б вам рису з корицею й цукром. Ви цього навіть не помітили, чи не так? А я помітив і герр Рейтер теж. Ви звернули увагу на те, що він устав і вийшов тоді з вітальні? Звичайно, ви це побачили, але не могли це з чимось пов’язати. А така реакція герра Рейтера зрозуміла, — додав він. — Старенька Кальм завжди готувала рис із корицею й цукром лише для свого син^, коли він приїжджав до неї в гості з Брюсселя. Для свого єдиного сина. Він був журналі-стом, як і ви. Працював в одній з бельгійських газет. Через рік після початку війни його як кореспондента відправи- ли до Англії. Чотирнадцятого листопада 1940 року він загинув у Ковентрі під час бомбування. Того дня німці зрівняли Ковентрі з землею. Ви про це знаєте. «Тайме» ваша теж про це писала. Та вернімося до вашого питання, — продовжував він, повернувшись до Стенлі, — адже ви хочете про це довідатися для себе, правда? А не для якоїсь там газети, так?
—	 Не для газети, це точно. А якщо й так, то тільки для однієї. Моєї. Це не «якась там» газета. Інакше я не працював би там і ніколи б не рухнувся б з Нью-Йорка, щоб бути тут, з вами. Хочу про це взнати зараз тільки для себе. Ви маєте рацію. Я хочу взнати, чи вбили б ви, маючи таку змогу, усіх німців, ви, британський офіцер єврейського походження. От і все...
—	 Знаєте що, — сказав англієць, затягуючись, — перепрошую, але ви поставили мені це питання, як журналіст бульварної преси. Я маю тільки два варіанти, як заведено у тих газетах — чорне і біле. Жодних відтінків для маневру. Певно, що саме в цьому й полягає феномен популярності таких газет. «Так» чи «ні», як у заголовку газети, яку люди читають у туалеті. Мало того, що людина, перепрошую за вульгаризм, висралася, вона ще й до цього без жодних зусиль взнає щось конкретне про світ. Здебільшого те, що вона й так уже знала і що один в один суголосне її переконанням. А переконання одне: за нинішньої ситуації єврей повинен прагнути задушити голими руками всіх німців. Це, курва, природно. Адже якби вона сама була євреєм, то вчинила б саме так. Вона спускає воду, викидає зужитий папір до кошика, забуває вимити руки й виходить з нужника з полегшею в тілі і єдино слушним, хоча й тимчасовим, розумінням євреїв. Може, навіть не євреїв, але їхнього права на помсту. А це не так! Я не можу однозначно відповісти на ваше запитання. Моя дружина з Гамбурга. Німці назвали б її расово чистою, без домішків чужої крові, істинною німкою. Найдобріша людина, яку я знаю. Ні — найкраща. Так точніше. Кращої не може бути. Саме так. Словом, я не вбив би жодного німця лише з почуття помсти. У мене нема прагнення помсти. І ненависті теж. Це правда, що більшість людей любить ненавидіти. Люди, які ненавидять, вважаються за осіб із твердими і чіткими поглядами. Та я до них не належу. Ви про це мене хотіли спитати, так? — спитав англієць.
Стенлі мовчки слухав його, нервово розжовуючи крихти тютюну між зубами. Англієць мав рацію. Саме про це він хотів його спитати. Про ненависть і прагнення помститись. Але він зовсім не чекав короткої і простої відповіді. Може, це лише так прозвучало, але він не ждав від нього відповіді «так» чи «ні». Його більше цікавило, чому «так», або чому «ні».
—	 Так, саме про це, але я не хотів вас образити своїм питанням, — відповів він спокійно.
Англієць посміхнувся.
—	 Ви мене не образили. Щиро кажучи, я дуже вдячний вам. Раніше я ніколи не задумувався над цим. Я не став солдатом, щоб убивати, мене більше цікавить, чому солдати вбивають... А тепер, з вашого дозволу, змінимо тему. За годину, якщо не станеться нічого непередбаченого, ми повинні дістатися до міста. Я передам вас одному з офіцерів з відділу пропаганди, американцеві, в Бонневуа. Це район Люксембурга в південно-східній частині міста, де розквартировані офіцери зі штабу Паттона. Ви там будете серед своїх. Це тихий і майже непошкоджений район міста.
Звертаючись до ад’ютанта, він сказав:
—	 Мартіне, їдемо до північного Бонневуа. Я тобі точно скажу, де зупинитися, коли туди доберемося.
Кілька хвилин вони їхали в мовчанці. Стенлі почував у собі якесь розчарування й нетерплячку. Відколи він сів у літак в НьюАрку, зовсім втратив контроль над своїм життям. Не терпів цього. Поки що він пересувається стежками, які хтось вибирає за нього. З одного боку, це вмотивовувалося ситуацією, а з іншого, однак, він почував якийсь дискомфорт, що у нього немає вибору. Це було незвично й викликало роздратування. Він хотів би наблизитися до війни, але навіть не знав, де тепер точиться та війна. Йому зовсім не йдеться про те, аби назавтра після битви бути в одному з окопів і відчути запах пороху й  
крові! Це, по-перше, не та війна, а по-друге, не його пріоритети. Він хотів би бути «назавтра» після так званого визволення, — не вважав, що німці так це називають, — у якомусь звичайному пересічному німецькому домі. Німецькому! Це було найважливіше. Вельмишановна мадам Кальм у Люксембурзі могла почуватися «визволеною», але він не міг собі уявити, що так само почувається якась фрау Шмідт, котра мешкає за Рейном, за кількадесят кілометрів на схід від пансіону мадам Кальм. Це свідчило б про те, що фрау Шмідт зазнала винятково гострого нападу амнезії. Під час амнезії про все забувається. Насамперед про свої провини. А він, між іншим, хотів би сфотографувати покірних німців, тих, що очікують на покарання, не знаючи, яким саме воно буде. Артур зі своїми спогадами про Першу світову війну й про те, що почалося у вересні тридцять дев’ятого, не вірив у покуту німців. Як і в те, що «обіцянка виправитися» й каяття можуть щось змінити. Та, незважаючи на це, він очікував побачити німців на колінах, переможених і принижених. Аби мати добрий матеріал на першу шпальту. Щось на кшталт такого зголоднілого на помсту натовпу. Адже без натовпу немає газети. Правда, довкола «Тайме» зібрався специфічний, дуже вимогливий, інтелектуальний чи з претензією на інтелектуальність натовп. Та завжди, однак, натовп. З іншого боку, коли такий натовп втамує свій перший голод, Артур хотів показати, — як і Стенлі теж, — і тих німців, що лише тимчасово змирилися, але насправді приховують свою бундючну віру в те, що стрілка руху історії вмить повернеться. Він особисто додав би ще до цього третю категорію німців, тих, що насправді щиро радіють «визволенню». Він вірив, що є й такі.
Єдине, чого він за всяку ціну хотів би уникнути, то це дозволити німцям публічно покаятись. Наприклад, зі шпальт їхньої газети. У жодному разі він би не хотів цьому сприяти. У ментальності американців це було б дуже наївно. Достатньо було, щоб якийсь закінчений мерзотник публічно покаявся, посипав собі голову попелом, заплакав, перепросив, визнав свою помилку, сказавши при цьому якусь фразу про недосконалість людини, про спокусу диявола, про намір виправити кривди та інші баєчки, як відразу ставав одним із них. Американці обожнюють, коли хтось поважний, із перших шпальт газет, є таким же недосконалим, як і вони самі. Завдяки тій недосконалості він одразу заслуговує на пробачення.
Тому він знав, що американці ніколи не повірять в амнезію, але швиденько схвалять амністію. Він особисто був противником тієї ментальної, а тим паче очевидної амністії. Артур же, як це поки що видавалося, стояв у цій справі на боці натовпу. Це мала бути одна з його продуманих стратегій, оскільки Артур бридився натовпу більше, ніж тарганів. Окрім того, він не міг не знати, яку долю німці приготували для євреїв. Це Стенлі й непокоїло, — що головний редактор найпопулярнішої газети, яка мала особливий вплив на формування громадської думки в Америці, заперечує проблему безпрецедентної за своїми розмірами і жорстокістю геноциду євреїв. Сам будучи євреєм. У цьому всьому він переслідував якусь свою мету. Артур нічого не робив без причини...
Він тільки раз заговорив про це з Артуром. У грудні сорок третього, під час щорічної різдвяної ялинки в ре-дакції. Одного дня на рік, коли офіси шанованої газети перетворювалися на щось типу майданчика розваг для сімей працівників «Тайме». Вони завжди влаштовували таке свято раніше, ніж з’явиться ялинка на площі біля Рокфеллер-центру. Артур вважав, що спершу має бути ялинка в «Тайме», а вже потім Рокфеллер може затівати, що йому заманеться. Артур ненавидів клан Рокфелле- рів. Про це в редакції знали всі. І поза нею теж. Артур іг-норував усі запрошення від тієї родини. Він був переко-наний, що Рокфеллер — це небезпечна безжальна акула, яка ковтає все і всіх довкола. Стенлі добре пам’ятав, як одного понеділка біля дверей редакції з’явився вели-чезний акваріум. У воді плавала акула. Справжня, хоч і маленька, але акула. На папірці, приклеєному до скляної стінки акваріума, був напис «Рокфеллер».
Це було на другий тиждень грудня. Артур щойно по-вернувся з Тегерана, де був єдиним представником американської преси. Він летів туди тим же літаком, що і Рузвельт, відзначивши цей факт жирним шрифтом на першій шпальті. Тоді багато писали про те, що «конфе-ренція в Тегерані засвідчила єдність Великої трійки й на-близила крах Третього рейху. І жодного слова про те, що в Тегерані, в рамках тієї «єдності» Рузвельт, не моргнувши оком, віддав Сталінові Польщу. Писати про це не було зручно й політично правильно. Принаймні в тій ситуації. У сорок четвертому мали.відбутися чергові президентські вибори. На виважене прохання Рузвельта, який розраховував на голоси польської діаспори в Америці, було приховано рішення Великої трійки щодо польського питання. Артур, як одна із цивільних осіб, окрім перекладачів, знав про це. І, попри так звану свободу преси, теж приховав це, хоча відколи існує — завжди друкує на першій сторінці свій славетний і доступний усім девіз: «All the News That Fits to Print». Його знають напам’ять навіть ті шанувальники журналістики, хто не знає англійської. «Усі новини, що придатні до друку». Усі? Де ж пак! Що за bullshit, подумав він. Те слово, bullshit, теж розуміють ті, хто не знає англійської.
Він не раз задумувався над тим, чим є насправді об’єктивна преса. Він пам’ятав, звісно, одне серйозне визначення, яке пояснювало це, як «переказ інформації незалежно від власних упереджень, почуттів і поглядів». Та що більше працював у журналістиці, то більше пере-конувався, що, хоч як це парадоксально, інформація в пресі залежить від суб’єктивного смаку.
Якось у розмові про це Артур не роздумуючи сказав:
— Стенлі, ми з усієї цієї братії і так найбільш об’єктивні! Поглянь або радше послухай, що чинять Сі-бі-сі або Ен-бі-сі. У порівнянні з ними, ми кришталево об’єктивні. Але й на кришталю бувають подряпини й тріщини. Журналісти пишуть щиру правду, але потім, перш ніж подати до друку, вони трохи її модифікують. Ти ж бо сам про це знаєш...
Він пам’ятає, як вони відійшли від метушливої й крик-ливої дітвори, що розпаковувала подарунки, стали за ялинкою й розмовляли. Артур був незвично задуманий. Він тримав келих з вином у руці, але не пив. Був засмуче-ний. Наче серед чужих. Мало кому доводилося бачити його таким. У редакції такий привілей мав тільки він, Стенлі, бо Артур не вважав його за чужого. Він був для нього свого роду прийомним сином. Виявляти свій настрій в Америці можна тільки психоаналітикові, котрому за це добре платиться. У цій країні ніхто не подасть гроші сумному жебракові. Саме Артур колись йому про це ска-зав. Він тільки почасти мав рацію. Неправда, що ніхто. Він подавав гроші і тим жебракам, які не встигали йому посміхатися. Тим подавав набагато більше, ніж іншим.
Артур, переконавшись, що поблизу нікого нема, почав говорити.
—	 Стенлі, кому-кому, але тобі я не мушу тлумачити, що свобода преси не означає вседозволеності. Скажу тобі між нами: Гітлер — це психопат і вбивця, але справжнім різником є Сталін. Мені вдалося вивезти за Тегеран й напоїти російського перекладача. Тобто напоїти його мені якраз і не вдалося. Росіян, здається, взагалі не можна споїти. Мені вдалося лише з допомогою алкоголю довести його до стадії, коли він перестав боятися й заговорив. Хоча все одно перевіряв, чи щільно зачинені вікна в готельному номері. Те, що він розповідав про катівні в Сибіру, не вкладається в голові. Моя дружина не змогла те слухати й вийшла з номера. Дахау в порівнянні набуває інших вимірів. Ми не можемо написати про Сибір, бо рознервуємо Сталіна, а Рузвельт не хоче, щоб він нервувався. Принаймні не тепер. Чуєш? Не тепер! Досить Сталіну позіхнути, і зупиняться всі бригади Червоної Армії. Коли Сталін пердне — усі дивізії. А коли Сталін рознервується, він може надовго зупинити всю армію. А цього, крім німців, ніхто не хоче.
—	 І тому Рузвельт висилає йому задарма наші літаки, джипи й танки?
—	 Браво, хлопче, браво! Нарешті ти починаєш куме-кати. Авжеж, висилає. І то через губу. Без жодного доку-
6 Бікіні
мента й без ніякого контролю. Совети все це ковтають, нічого не обіцяючи натомість. Оборудка по майбутньому східному кордону в Тегерані — найкращий доказ. Правду кажучи, то Сталіну начхати на наші джипи й літаки. Він більше потребує наших вантажівок, бензину й передусім продуктів. Маючи вантажівки й бензин, можна розвезти по країні продукти. Це для нього найважливіше. Чи ти знаєш, що в Україні через голод люди вдаються до канібалізму?! Тож Рузвельт і висилає йому все те. Френкі Ді не хоче ризикувати й сваритися зі Сталіним. Він воліє чубитися з Черчіллем. Для Рузвельта Черчілль — це пащекуватий імперіаліст із сигарою, а Сталін — симпатичний демократ на свій совєтський лад. А до цього всього Сталін ще й дозволяє йому забути про Східний фронт. Рузвельт щасливий від того, що совєти там воюють і перемагають. За таку криваву роботу їм все-таки щось належить, чи не так? Рузвельт не усвідомлює, що допомагає дияволу. Ти можеш собі це уявити, Стенлі? Мені не треба цього уявляти. Я це знаю. Коли вибори завершаться і, дай Боже, твій братик з товаришами щось змайструє в Чикаго, то виникне цілком інша ситуація, а може, і новий президент. Президент із яйцями, — сказав Артур, розв’язуючи краватку і витираючи піт з лоба.
—	 Артуре, невже ти справді вважаєш, що вибори щось змінять? — спитав він здивовано.
Артур глянув на нього з іще більшим здивуванням і з усміхом на обличчі відповів цинічним тоном:
—	 Хлопче, запам’ятай одне. Раз і назавжди. На все життя. Якби вибори щось вирішували, то політики вже давно б їх оголосили поза законом. А якщо говорити сер-йозно, то перед виборами руку на пульсі тримають кор-порації. Одну руку. А другою вони міцно стискають яйця Рузвельта. — І додав, споважнівши: — А щодо виборів, то повір мені, Стенлі: політика — це вибір меншого зла. Те-пер, підчас війни, це вибір між туберкульозом і раком ле-гень. До речі, про легені. Якщо будеш стільки курити, як нині, то вмреш раніше від мене від раку легень і не дізна-єшся, що ми потім напишемо. А ми напишемо і про Да- 
хау, і тим паче про Аушвіц. Але ще не тепер. Прийде на те час. Обіцяю тобі. Тож прошу тебе, не кури стільки. А зараз святкуймо з усіма. Сьогодні не найкращий день для розмов про політику і вселенське зло, — сказав він, беручи його за плече й провадячи до редакційного холу, заповненого веселим натовпом.
—	 Артуре, постій ще секунду. Звідки ти знаєш, що Ен- дрю в Чикаго? — спитав Стенлі, зупиняючи його.
—	 А хіба ні?! — прошепотів Артур, посміхаючись. — До Тегерана він був там...
Та розмова з Артуром нічого йому не прояснила. Навпаки. Усе ще більше заплутала. Мовчанка довкола знищення євреїв у Європі, на його думку, не мала нічого спільного із замовчуванням злочинів Сталіна. А може, він не знає всього? Може, Артур саме те хотів йому сказати? Що він знає набагато більше. Особливо про ту інформацію щодо перебування Ендрю в Чикаго? Все може бути...
—	 Ви не поможете мені? — запитав він англійця, витягаючи з кишені зім’яту мапу й розкладаючи її на колінах. — Я хотів би якомога швидше опинитися в Німеччині. Звісно, не раніше від Паттона. Білл, який привіз мене до вас, вважає, що першим упаде Трір. А ви як думаєте?
Англієць повернув вимикач лампи в салоні фургона й схилився над мапою. Саме в цей момент вони вкотре вже в’їхали в ліс. Голова англійця різко смикнулась, і він уткнувся носом у коліна. Краплі крові з розбитого носа поплямували мапу.
—	 Мартіне, — спокійно сказав він, — ти не міг би на хвилину спинити машину?
Коли той виконав його прохання, англієць витягнув із кишені штанів носовичок, спершу ретельно стер плями крові з поверхні мапи, а вже потім притиснув його до свого носа.
—	 Трір ми скоро здобудемо, — сказав він, тамуючи кров хусточкою, — сьогодні понеділок, двадцять шосте лютого. Думаю, що тут клопоту не більше, ніж на тиждень. Трір не має для нас особливого значення. Важливі- 
тим є Рурський басейн — форсувати Рейн, взяти Кельн і Дортмунд. Я гадаю, німці кинуть усі сили в район Рема- генського моста через Рейн і здадуть Трір без серйозного опору. Зрештою, там уже нема що здавати. Наприкінці грудня на Трір упало понад дві тисячі тони наших бомб. З напалмом. Думаю, що найближчого понеділка ви зможете там робити свої світлини й писати коментарі. Від Люксембурга до Тріра — щонайбільше кілометрів шістдесят, тобто близько тридцяти семи миль.
—	 Тобто Трір тепер схожий на Дрезден, так? Я передусім хотів би дістатися до Дрездена...
У ту мить англієць прийняв руку від носа. Кров іще йшла, і одна велика крапля знову впала на мапу, але він не звертав на це ніякої уваги.
—	 Сподіваюсь, ви жартуєте, чи не так? — спитав він здивовано й, не чекаючи відповіді, одразу додав: — Сьогодні в світі немає другого такого міста, як Дрезден. Якщо ви спеціалізуєтеся на фотографуванні кладовищ, у вас є шанс зробити там свої найкращі світлини. Підозрюю, що саме на цей час немає у світі страшнішого кладовища. Навіть у вашій величезній Америці. Але не раджу туди їхати. Навіть якби це — теоретично — вам вдалося. По-перше, як американця, — через певні причини, — вас там тільки й чекають. Ті, хто там вижив, добре знають, хто перетворив їхнє місто на кладовище. А по-друге, там ось-ось будуть росіяни. Це буде їхня зона. Так вирішено в Тегерані, а потім затверджено в Ялті.
—	 А знаєте що? Я хотів би зустрітися з росіянами. Наприклад, у Дрездені.
Англієць розсміявся. Ад’ютант, що прислухався до їхньої розмови, теж.
—	 Мартіне, можемо їхати далі. Вже сутеніє, — сказав англієць рішучим голосом, звертаючись до ад’ютанта.
Як тільки вони рушили і шум мотора заглушив їхню розмову, англієць підсунувся до Стенлі й сказав:
—	 Ви мене дивуєте. Даруйте, але в мене складається враження, що вам потрібні світлини, на зразок тих, що ілюстрували операцію нью-йоркської поліції в Бронксі в часи сухого закону. Така собі «Коза Ностра» проти поліцейських? Війна наживо! Тут так не вийде. На танки ніхто не чіпляє проблискові маячки і не вмикає сирени. Війна часом буває дуже нецікавою. Пригадую, як я сам якось су-проводжував одного лейтенанта в його поїздці на так званий фронт на Рейні. Я звернув увагу на те, що в його багажі були детективи Агати Крісті. Так нудно там було! Недаремно англійці назвали цю війну «липовою», а французи — «дивною» — «drôle de guerre».
Опріч того, я б не радив вам, ба навіть остерігав би від спілкування з росіянами в даний момент. Це дуже культурний народ. Сталін винищив їхню еліту, але вона відродиться. А прості солдати, з якими б ви зіткнулися, мають право на кровожерність і прагнення помсти. Те, що німці там чинили і що повідомляв усьому світові Сталін, важко собі уявити. І сталінська пропаганда тут ні до чого, це правда.
Чи ви чули — звертаюся тепер до вас, як до журналіста, — про те, що сталося в місцевості Бабин Яр недалеко від Києва? Ні? Наша розвідка співпрацює з вашою. Я маю цю інформацію від нашої розвідки, а вони — від німців. Я припускаю, що у вашій газеті хтось має контакти з американською розвідкою, правда? Тож якщо я повторюватиму те, що ви вже й так знаєте, то прошу мене відразу зупинити.
У лісі, поблизу Бабиного Яру, є велика яруга. П’ятдесят метрів завширшки й тридцять метрів глибиною. Вона простягається на кілька кілометрів. По дну яруги тече невеликий струмок. Наприкінці вересня сорок першого, а точніше, двадцять дев’ятого вересня, він там ще протікав. Два з половиною дні наближалася до тієї яруги колона людей. Довгими рядами. Коли вони діставалися до яруги, українські помічники есесівців відділяли від колони невеликі групи й примушували їх спуститися вниз. Рядами по п’ятдесят. Тоді виходила колона есесівців і пострілом з пістолета в потилицю вкладала на дно яруги новий шар трупів. Упродовж тридцяти шести годин у Бабиному Яру забито в такий спосіб 33 771 людину. Тобто близько, перепрошую за цю статистику, п’ятнадцяти осіб за хвилину. Гора трупів перекрила струмок уже за чверть години. Про це також доніс наш розвідник. Сталін не був таким точним, як наш шпигун. Він тільки повідомив свій народ, що в лісі, поблизу місцевості Бабин Яр «фашисти за два дні пострілом у голову по-звірячому замордували майже сорок тисяч беззбройних громадян Радянського Союзу». Крім цієї неточності, у жодному з повідомлень у радянських газетах не згадувалося й словом, що всі розстріляні — євреї. Бабин Яр був першим звірячим злочином фашистів, про який на весь голос сказав Сталін.
Прошу не забувати, що це був сорок перший рік, тобто до того, як німці вирішили замінити масові розстріли на Східному фронті концентраційними таборами в Польщі. Розстріли, назвімо це так, були для німців неефективними. Що таке п’ятнадцять трупів за хвилину, коли треба знищити мільйони людей? До того ж треба було щось робити з тими трупами. Перша ідея німців була доволі примітивною, хоча й результативною. Газові вантажівки. Не газові камери, а саме газові вантажівки. У такі автомобілі заганяли максимальну кількість людей і отруювали їх газом. Згідно з рапортами, які дійшли до британської розвідки в грудні 1941 року, з допомогою лише трьох таких машин, було «перероблено» — я цитую за текстом рапорту — близько «дев’яноста семи тисяч тіл без помітних технічних змін у стані вантажівок». Як зазначив один із німецьких інженерів, «продуктивність є найвищою у разі застосування до хворих, старих, калік, жінок і дітей». Але цього було теж замало. Тому народилася ідея концентраційних таборів. Спершу постав табір у Белжеці, затим у Соліборі, потім у Треблінці й Майданеку і, нарешті, в Ауш- віці, неподалік від польського міста з однойменною назвою, якщо читати її по-німецькому. По-польському те місто називається Освєнцім. Ці табори давали змогу лік-відувати найбільше людей за найкоротший час. І дуже швидко позбутися трупів. Звідси — крематорії. В Аушвіці, наприклад, підготовку проекту крематорію було доручено зробити, у числі інших, німецькому пекареві з Лейпціга.
Уже хто-хто, а він прекрасно знався на печах. Росіяни поки що дійшли тільки до кількох таких таборів. Місяць тому, двадцять сьомого січня, вони ввійшли в Аушвіц. Тож вони знають у деталях, що там коїлося. А взнавши таке, можна тільки ненавидіти. Навіть усупереч своїм поглядам... Тому я не радив би вам підходити до росіян у найближчому майбутньому. Хоч би де це сталося. Поки ви розтлумачите їм, що ви не німець, — ви вже труп.
На вашому місці я б почекав у Трірі, а потім накреслив би на мапі рівну лінію через Трір, із заходу на схід, і тримався б у напрямку на південь від тієї лінії. Там, на мою думку, буде спокійніше й безпечніше. Як довго ви хочете, тобто повинні тут пробути? — запитав англієць, дивлячись йому в очі.
Стенлі подумав, що досі й сам собі не ставив такого запитання. Як довго він хоче тут пробути? Чи інакше, як довго повинен тут бути? Які знімки звідси він хотів би відіслати або забрати з собою? Які для Артура, а які — тільки для себе. Що має статися, щоб він міг зі спокійним сумлінням вирішувати, що він виконав своє завдання і може вертатися додому? Вертатись? Але ж він щойно прибув сюди. Якусь хвилину мовчав, думаючи про це. Узяв пачку цигарок, що лежала поряд на сидінні, й почастував англійця. Сягнув до кишені по сірники. Коробка впала на металеву підлогу фургона біля полотняної торбини мадам Кальм. Стенлі обмацав сумку. Підняв її й поклав на мапу, що прикривала його коліна. Витягнув з торбини карафу з вином, заткану скляним корком й обмотану медичним пластирем. У торбині була також порцелянова мисочка, загорнена в лляну строкату хустину й перев’язана чорною гумкою. Він зняв гумку й розгорнув хустину. У мисці була порція рису. У машині відразу запахло корицею. Стенлі відчув, як у нього стискається горло. І закалатало серце.
—	 А як звати мадам Кальм? — спитав він у англійця.
—	 Не знаю, не питав у неї. Але наступного разу спитаю. Це важливо для вас?
—	 Так, важливо. Я завжди знав імена жінок, які багато для мене значили...
Він зірвав пластир з корка і подав карафу англійцеві.
—	 Вип’єте зі мною за її здоров’я? Боюся, правда, що у нас нема келихів, — додав він з іронією в голосі.
—	 Вип’ю...
Вони сиділи мовчки, передаючи карафу з рук у руки. Потім англієць спитав:
—	 А яка жінка означає зараз для вас найбільше? За ким ви скучаєте?
Стенлі розгубився. У Америці ніхто — за винятком, звичайно, причіпливих журналістів — не зважився б поставити таке питання. Про «жінку, за якою він скучає». Це було так само немислимо, як цікавість з боку священика під час сповіді. Та що вдієш, питання прозвучало.
Він на хвилину задумався. Слово «скучати» було аж дуже зужитим за нинішніх часів. Американці зашмульгали його, вживаючи при кожній зручній нагоді. Вони «скучали» за газетою вранці в неділю, за браком заторів на дорогах, за розчищеним тротуаром взимку або за сніжною зимою. Та й саме це почуття в половині двадцятого століття зовсім знецінилося. Тому Стенлі рідко вживав це слою. Майже ніколи. Для нього юно означало, що йому чогось — або когось — страшенно не вистачає. І пов’язані з цим неспокій, невдоволеність, роздратування, інколи безсоння і загальне відчуття неповноти в його житті. А все це разом узяте він відчував дуже рідко. Часом тужив у цьому плані за Ендрю або матір’ю. Ніколи за батьком. Траплялося йому також, що, скажімо, він «скучав» за жінками, які з’являлися в його житті. Коли вони були недосяжними: або він був далеко від них, або вони — від нього. Але насправді це не була туга. Скоріше, невдоволене бажання. Адже насправді він за ними не тужив. Йому просто потрібен був секс. Він прагнув їхньої присутності, але тільки з однією метою. Окрім Жаклін, а тепер іще Доріс.
Для нього історія з Доріс була несподівана і незвична. Вони зналися так мало. Вона з’явилася в його житті так само, як з’являлося в його житті багато інших жінок: випадкова зустріч, бесіда, вечеря, флірт за келихом вина, таксі або його машина, затим перед входом у будинок якесь нав-мання придумане запрошення, потім боязкий легенький поцілунок у ліфті, музика з грамофона і перший справжній поцілунок, потім коротка мить «умовлянь» на канапі, перший дотик, заплющені очі, пришвидшений віддих і його руки під тканиною їхніх суконь чи блузок, потім нагота і килим у його кімнаті або ліжко, а опісля — Мефісто, що зі своєю усміхненою мордочкою сидить на радіоприймачі.
З Доріс усе було не так із самого початку, і вже цілком інакше, починаючи з найістотнішого моменту. Йому не довелося пропонувати їй піднятись, у ліфті саме вона зробила щось таке, чого б він ніколи не наважився її попросити, та й потім не потрібні були жодні умовляння. Досі він ще не зустрічав такої свідомої своїх прагнень жінки. Це вона визначала напрямок і сценарій тієї усієї незвичної ночі, це вона володарювала. Його це полонило. У принципі, вже від першого моменту їхньої зустрічі в редакції він відчував її перевагу. І підкорився їй. А потім замість будильника його розбудив Артур і впродовж кількох хвилин змінив його життя. Доріс була присутня при цьому і прощалася з ним, сидячи на сходах. У них було так мало часу порозмовляти. Перебираючи в пам’яті свій життєпис, він раптом усвідомив, що довше затримувався з тими жінками, з якими йому подобалося говорити і які мали що сказати. Його затримували жінки, які надавали більшого значення спілкуванню, ніж макіяжу. І коли він думав про смуток, то думав про ті розмови, що не відбулися або перервалися. Ось що таке для нього смуток. Саме це. Він скучав за Доріс...
—	 Знаєте що? Я скучив за розмовою. За розмовою з тією жінкою. Уперше більше за розмовою, ніж за самою жінкою. Я, певне, старію... — невесело пожартував він і сягнув по карафу в руці англійця.
—	 А ви не скучаєте за своїми дітьми? Я найбільше скучаю за Ароном, моїм синочком.
—	 У мене немає дітей. Я вважаю, що не маю права їх заводити. Ще не час. Маючи дітей, не можна жити тільки для себе. Якщо в моєму житті коли-небудь з’являться діти, мені доведеться змінити своє життя... 
Вони наближалися до міста, яке мало досить дивний вигляд. Довкола панувала суцільна темінь. Не світився жоден вуличний ліхтар. Якби не тьмяне світло у вікнах будинків, Стенлі взагалі б не зрозумів, що вони вже в місті. Англієць повернувся до ад’ютанта й сказав:
— Мартіне, зупинися біля будинку бібліотеки, за ратушею, з південного боку.
Вони зупинилися на великому майдані, вимощеному бруком, біля сходів до будинку, схожого на палац. Єдиним містом, у якому він бачив подібні майдан і палац, був Бостон...
Ендрю говорив про Бостон з іронією. Він вважав, що це місто, як жодне інше в Америці, будь-що старається бути «європейським і культурним». Можливо, тому, що неподалік Гарвард. Однак ті старання були марними, а часом навіть жалюгідними. На його думку, єдиним американським містом, що характером наближалося до Європи, було Сан-Франциско. Це трохи дивувало, бо Сан-Франциско, як жодне інше місто, було переповнене китайцями та іншими емігрантами з Азії. Незважаючи на це, на думку Ендрю, воно було європейським завдяки атмосфері свободи, в тім числі і сексуальної, більшої, ніж деінде, толерантності до всього незвичного. Бостон і надалі залишався по-вікторіанському цнотливим, і то не тільки тому, що географічно він розташований у Новій Англії і лише це ху- тіркове вікторіанство споріднює Бостон з Європою. У Бостоні, як і в Голлівуді, аристократом вважається кожен, хто може пригадати імена й прізвища своїх предків з попереднього покоління. У Бостоні вважали, що Європу можна збудувати для себе, зовсім не визнаючи її принципів. Для цього до Бостона кораблями привозили каміння з Австрії, наче не можна було його привезти з найближчої каменоломні, щоб вимостити майдан. Потім на тому майдані штукатуриться одна дерев’яна буда, і людям втокмачується, що Бостон схожий на Відень. І у всіх закомплексованих одразу складається враження, що місто «по-справжньому європейське і стильне». Затим, протягом кількох місяців, навколо майдану зникли всі книгарні, антикварні ятки і дрібні крамнички і з’явилися вишукані ресторани. Теж «європейські». А горді американці, здебільшого ті, що претендують на інтелектуальну еліту, засідають у них, платять за гидке американське пиво з етикеткою, яку не можуть прочитати, бо вона має в надписах умляути, як за імпортне пиво «просто з Австрії», і з утіхою дивляться на бруківку, привезену за їхні гроші суднами з Австрії. Вони уявляють, ніби таким чином стають ближчими до Віденської опери і Моцарта, а дискутуючи про популярний фрейдизм, прилучаються до культури. І в стані якогось інтелектуального оргазму вони переказують одне одному збудженими від алкоголю голосами божевільні ідеї, що народилися в запаленому мозку Гітлера, теж австрійця, завдяки фройдівському едиповому комплексу, і цитують на підтвердження Юнга. А випивши ще кілька пляшок пива з європейською етикеткою, хочуть «застосувати на практиці підсвідомий сексуалізм за Фройдом. Якщо дама погоджується, то без зволікання, у тісному туалеті ресторану, вона мусить обов’язково стати колінами на унітазі, аби крізь шпарину під дверцятами не було видно її ступнів. А якщо вона не погоджується, то зразу ж після ресторану, на задньому сидінні автомобіля або в когось удома. «Egal», де вийде, там і добре. У такому «урочистому» настрої вершиться не буденний «fuck», a «fuck» інтелектуальний. Саме так назвав це Ендрю. Інколи в ньому було багато жовчі, сарказму, цинізму і навіть злості. Очевидно, найбільший комплекс з приводу Європи відчував він сам...
Стенлі пригадав усе це, дивлячись на майдан, і задумався, чому його брат має на нього аж такий вплив. Адже він увесь час маніакально порівнює Європу з думками, судженням про неї Ендрю.
Тим часом англієць поспіхом виліз із машини й зник за дверима будинку. Стенлі теж вийшов і став перед машиною з карафою в руці. Приклав її до губ і спорожнив майже до дна. За здоров’я Доріс, подумав він. Нахилився і ніжно доторкнувся рукою до вологого від розталого сні- гу бруку. Поставив на нього карафу. Підійшов до фургона, відкрив багажник. Із валізки квапливо витягнув фотоапарат. Зняв плащ і кинув його на бруківку. А потім ліг на плащ з апаратом у руках. Якраз перед карафою. Світ-ло, що проникало крізь вікна будинку, відбивалося від карафи. Червоно-біло-блакитний прапор, що маяв на даху будинку, розщеплювався в призмі граней карафи. Як і відображення плаката з перекресленою свастикою, приклеєного до одного з вікон. У об’єктиві фотоапарата прапор накладався на плакат і світився над чорним хрестом. Усе було оповито наче загравою, розсіяною відблисками червоного вина, що залишилося в карафі. У цьому було щось магічне. Він навіть міг точно уявити собі, як ляжуть відтінки сірого на негативі. Натиснув кнопку.
—	 Вам допомогти? — несподівано почувся жіночий голос.
Наче вирваний із летаргії, він повільно підняв голову, дивлячись туди, звідки долинав голос. Його «тут і тепер» не було. Він усе ще дивився на світ крізь об’єктив свого фотоапарата. Широко розставлені ноги в чорних вовняних панчохах. Поділ темно-синьої форменої спідниці трохи вище колін, розстебнутий піджак із золотою нашивкою, довгі пальці з червоним лаком на нігтях, біла блузка, заправлена в спідницю над плоским животом, туго натягнута на повних грудях і перехоплена біля горла коричневим ремінцем, з якого звисав бурштиновий камінець, обрамлений блискучим металом, пасмо світлого волосся, що закривало частину пухлої щоки й торкалося губ, над якими приклеїлась якась крихта, трохи кирпатий ніс, великі блакитні очі, маленький шрам на лівій брові, зморщене високе чоло, світле волосся, зачесане назад. Не випускаючи фотоапарат з рук, він перевернувся на спину. Жінка посміхнулася. Він натиснув спуск фотоспалаху і лише потім відказав здивованим голосом, підводячись:
—	 Допомоги? Навіщо?
Поруч з жінкою стояв англієць і лукаво посміхався. Стенлі тільки тепер побачив його. Як тільки він підвівся, англієць скаЗ&в:
—	 Дозвольте представити вам лейтенанта Сесіль Галлей.
Жінка енергійно потиснула Стенлі руку.
—	 Рада, що з вами нічого не трапилося, — сказала вона з посмішкою, — і що ви щасливо дісталися до нас, — додала вона, відгортаючи пасмо волосся від рота.
І подивилася йому в очі, поволі застібаючи ґудзики піджака. Сесілія говорила бездоганною англійською з легеньким акцентом, який нагадував йому вимову канадців із Квебеку. Він не міг стриматися. Простягнув руку й легенько прибрав пальцем крихту з її лиця.
—	 Вибачте, — сказав він, — але ця крихта порушувала гармонію вашого обличчя.
Здивована тим його жестом, вона опустила голову й нервово пригладила волосся, намагаючись приховати збентеження.
—	 У мене для вас новини з Нью-Йорка. Передам вам їх пізніше, коли ми вас влаштуємо. А зараз... зараз я мушу, на жаль, залишити вас, панове.
Вона повернулася і швидким кроком рушила до відчинених дверей палацу. Стенлі дивився на її сідниці, коли вона піднімалася сходами вгору. Англієць терпляче дочекався, поки вона зникла за дверима.
—	 Лейтенант Галлей працює в штабі Паттона. Чудово говорить по-німецькому й по-англійському. І, зрозуміло, по-французькому. Вона француженка, вдина громадянка Франції у Паттона. І до того ж жінка. Вона унікальна не лише своєю вродою, якою ви щойно мали нагоду насолодитися.
—	 Що ви маєте на увазі? — здивувався він.
—	 Самі в цьому переконаєтеся, — загадково сказав англієць. — Лейтенант Галлей найближчими днями буде супроводжувати вас. А тепер поїдемо туди, куди вас розквартирували.
У фургоні англієць пояснив ад’ютантові, куди їхати. Слово «розквартирувати» звучало дивно. Воно асоціювалося у Стенлі з прокуреним приміщенням, повним нервових військових, що бігають туди-сюди з телеграмами й наказами. Мапи на стінах і мапи, розкладені на величезних столах, чорні телефони з червоними кнопками, що дзеленчать без угаву, — і все це під акомпанемент тріску радіостанції. Невдовзі виявилося, що так звана штаб- квартира — це величезна вілла в стилі модерн, оточена садом. Якби не вартовий біля брами, то йому б здалося, що він потрапив до зменшеної удвічі-втричі копії вілли Артура на Лонг-Айленді.
Англієць відразу ж пояснив йому, що це колишній маєток німецького нацистського аристократа, який у паніці втік до Німеччини напередодні ветупу до Люксембурга союзників. Аристократ був у дуже близьких стосунках із Козимою Вагнер, дружиною композитора Ріхарда Вагнера, знаного зі свого антисемітизму, якого мало не боготворив сам Гітлер. Оперу Вагнера «Нюрнберзькі майстерзін- гери» Гітлер слухав сорок разів і спеціальним розпоря-дженням рекомендував Геббельсу зробити її відвідини обов’язковими для всієї німецької молоді. Гітлер підносив Вагнера до небес, був його фанатичним прихильником і дуже часто у своїх промовах цитував його слова: «Я вірю в Бога, Моцарта й Бетховена, — незмінно додаючи: — А також у Вагнера». Тому на віллі багато музичних інструментів і є навіть деякі вагнерівські рукописи. Серед них і дуже скандальні. У салоні на другому поверсі під склом висить, наприклад, рукопис есею Вагнера під назвою «Єврейство в музиці». Вагнер не тільки творив музику, а ще й, на жаль, іноді пописував. Цей текст — не що інше, як пасквіль, який принижує й зневажає євреїв. Розуміється, він написаний по-німецькому. Американці або не зрозуміли, що це, або проігнорували, тому що вирішили, що вілла чудово підходить для того, щоб розташувати тут своїх офіцерів. І розташували.
У просторому салоні, до якого вони ввійшли, не було жодної мапи. Не побачив Стенлі телефонів. На стінах замість мап висіли у позолочених рамах картини із зображеннями рубенсівських товстих напівголих жінок. На двох дубових столах і на закритому піаніно посеред салону стояли батареї порожніх пляшок з-під пива. Єдине, що нагадувало «штаб-квартиру», була присутність військових. Але не було тут ніякої діловитої метушні і поспіху, не зву-чали чіткі команди. Навпаки. Розслаблені, в розстебнутих мундирах, офіцери сиділи на шкіряних диванах і на покритій шкурами мармуровій підлозі. Більшість із них зібралася довкола величезного каміна, у якому палахкотів потріскуючи вогонь. Не було ніякої біганини. Затишно і тепло, наче в зимовому люкс-готелі в Асппені, у Колорадо, ввечері, після приємного дня, проведеного на лижах. Не було тут і радіостанції. Звідкілясь здалеку долинала му-зика із грамофона. Стенлі впізнав голоси сестер Ендрюс. Гармонійним до атмосфери цього місця був їхній новий шлягер «Ром і Кока-кола». Він почувався як у Нью-Йорку. Такі ж звуки лунали в його автомобілі, коли він вранці їхав у офіс. Не любив подібної музики і завжди її вимикав. Тут це було неможливо. Важко було, дивлячись на цю ідилічну сцену, повірити, уже вкотре, що він «на війні».
Молода невисока дівчина в чорній сукні з мереживним фартушком провела його до кімнати на першому поверсі. Він вихопив із її рук свою валізку. Вона запротестувала, говорячи щось по-французькому. Він не розумів ні бельмеса. Вона ж постійно посміхалася. Вони дійшли до дверей кімнати. Навіть не знає, яку банкноту він витягнув із кишені. Стодоларову, двадцатидоларову чи одно- доларову. Не звернув на це уваги. Тепер це не мало для нього ніякого значення. Дівчина швиденько сховала банкноту до кишені фартуха, вибрала один ключ із в’язки на металевому кільці й відчинила двері кімнати. Англієць узяв його валізку, й вони ввійшли. Стенлі почув сильний запах свіжої фарби. Поперек кімнати стояло ліжко. За ліжком — білий рояль. На стіні за роялем висіло величезне кришталеве дзеркало. У кутку навпроти, наче оповита двома позолоченими обручами, лежала величезна порцелянова ванна. Здавалося, вона виростає просто з підлоги. Ніколи в своєму житті він ще не бачив такого дивного поєднання: ліжко, рояль і ванна...
Він підійшов до вікна й відчинив його навстіж. Обернувся до англійця:
—	 Якщо ви коли-небудь опинитесь у Нью-Йорку, і я ще буду живим, то, прошу вас, ну, не знаю, як це висловити... то прошу дати мені знати. Тоді скажете мені, яке ім’я в мадам Кальм, а я обіцяю, що не буду вас, перепрошую ще раз, питати про ненависть. Знайдете мене, правда? Мене звати Стенлі Бредфорд. Коли що, то в «Тайме» вам завжди скажуть, де мене шукати. Навіть якщо це буде кладовище. Нью-Йорк не такий вже й великий, як може видатись. Будь ласка, знайдіть мене...
Англієць подав йому руку. Він вирішив, що це надто формально, і вони обнялися.
—	 Знайду... — прошепотів англієць.
Потім він став перед ним струнко й віддав честь. Стенлі здалося, що в очах англійця стояли сльози. Як і в нього самого...
Люксембург, близько полудня, вівторок,
27 лютого 1945 року
Його розбудили звуки музики, що долинали знадвору і пробивалися крізь ляскання віконних стулок. Було холодно. Він накрився периною, яку підняв з підлоги. Шопен, супроводжуваний стукотом віконниць! Він не міг цього витримати. Неможливо ні слухати, ні заснути. Він встав і зі злістю зачинив вікно. Вертаючись до ліжка, побачив два конверти, що лежали на підлозі біля дверей. Йому хотілося вернутися під теплу перину. І він вернувся. Заснути, однак, не вдавалося. Музика стихла. Запала тиша. Він відчув дивне занепокоєння. Встав. Підняв з підлоги конверти. На великому помаранчевому конверті був напис: «From Cecile Gallay for Stanley Bredford, strictly confidential». На білому не було нічого, крім чогось на взірець воскової печатки. Стенлі відкрив його першим. На клаптику паперу, вирваному із записника, він прочитав:
Мадам Кальм звати Ірен. Її друге ім’я — Софі. У наших звітах вона фігурує то як Софі Ірен Кальм, то як Ірен Софі
Кальм. Боюся, що це якийсь недогляд нашої МЇ5 у Лондоні. Я постараюся це з’ясувати.
З повагою, Дж. Б. Л.
Він не розшифрував ініціали. «Дж. Б. JL», але зрозумів, що записка від англійця. Лише тепер до нього дійшло, що він навіть не знає прізвища й імені англійця. Щоправда, той назвав себе в містечку, куди його привіз рядовий Білл, але в тому гаморі важко було щось запам’ятати.
«Ого! — подумав Стенлі. — Мадам Кальм значиться навіть у документах британської розвідки. Причому двічі! Певно, що через ті перини, які вона тримає для іноземців у шафах свого пансіону. А може, через розмови, підслухані за черговою карафою вина? О’кей. Це можна зрозуміти. Адже йде війна. Треба все і всіх перевіряти. Навіть добродушну мадам Кальм». І Стенлі мимоволі задумався, в якій категорії і відколи в тих «звітах» фігурує він сам.
— У кожному разі, я хотів би бути в усіх тих британських документах пов’язаним з Ірен Софі Кальм. Цього я, хай йому чорт, хотів би без жодного сумніву! — сказав він сам до себе, посміхаючись і потираючи руки.
Потім відкрив «особливо секретний» жовтогарячий конверт від Сесіль. Подумав, що її ім’я само по собі вже звучить еротично. Навіть без плаского живота, великого бюсту, пухлих губ, світлого волосся, а тим паче, незрівнянних сідниць під темно-синьою вузькою спідницею Галлей. У конверті були ще два. Один менший, білий, офіційний, з печаткою «Тайме», а другий більший, сірий, без печатки, перев’язаний чорною шкіряною смужкою. Стенлі на мить розгубився. Уважніше роздивився смужку. І впізнав ошийник Мефістофеля! Встав з ліжка, сів у крісло біля рояля. Розірвав білий конверт. Упізнав кострубатий почерк Артура. Почав читати...
«Стенлі,
твій кіт став гладкий, як свиня. Він чи не гладший за тебе.
Учора я приходив до тебе його нагодувати. Купив для нього найкращої яловичини, яку тільки можна знайти на Манхеттені, але він не захотів їсти. Сидів зі мною в кріслі й муркотів, коли я чухав його за вухами. Я не знав, що ти слухаєш Шумана. Ця платівка лежала на твоєму грамофоні. Ми послухали її разом із твоїм котом. Востаннє я слухав Шумана на своєму весіллі з Адріаною. Це було двадцять п’ять років тому.
Я не знав, що у тебе вдома є наші світлини. Одну з них я забрав. Ту, де Адріана дивиться на Ніагарський водоспад. Не здогадувався, що ти це сфотографував і що вона була така гарна, хоча й повинен був знати. Або принаймні пам’ятати про це. Я поверну тобі, але спершу її скопіюють у редакції.
Лайза сумує. Відколи ти поїхав, Лайза зовсім перестала посміхатися, а два дні тому вона розплакалася, коли когось посадили за твій стіл. Вона вбігла туди й майже силоміць витурила з-за твого стола того типа. Сам знаєш, якою може бути Лайза, коли розізлиться. Про це гуде вся редакція. Не маю уявлення, хто це був. Тут багато чого діється поза мною. Але тепер більше нікого туди не посадять. Я так вирішив. І можеш бути певним, Лайза за цим простежить.
Артур
Р. Б. Стенлі, можеш повернутися, коли захочеш. Пам’ятай про це. Не роби ніяких дурниць. Прошу тебе.
Він устав з крісла. Йому дуже закортіло закурити. Знайшов сигарети в кишені піджака. Вернувся в крісло. Поставив кришталеву попільницю на клавіатуру рояля. Розстебнув шкіряний пасочок. Кинув його на ліжко, розірвав конверт...
«Бредфорд,
я купила олію. Тепер у нас багато олії...
Вранці я прокидаюся на годину раніше, одягаюся для тебе, сідаю в метро на Грін-Пойнт і їду до станції на Парк- авеню. Потім консьєрж у твоєму під’їзді пильно розглядає мої водійські права й перевіряє щось у своєму грубому зошиті. Робить це все дуже поволі, хоча й мав би мене добре запам’ятати. Щоразу, однак, він вдає, що не знає мене. Можна сказати, що в тебе дуже сумлінний консьєрж. А може, йому просто подобаються мої парфуми. Потім він посміхається до мене й дозволяє пройти до ліфта. Не сумніваюся, що поки я йду, він витріщається на мій задок. Я його ро-зумію. Задок у мене й справді нічогенький...
Коли я відчиняю двері до твоєї квартири, Мефісто нявкає на привітання. Не думаю, що його дуже тішить моя особа. Він, очевидно, нявкає з радості, що за хвильку втамує свій голод. Потім він швидко біжить на кухню й треться об усі чотири ніжки стола. Я кладу йому на блюдце їжу й наливаю в мисочку молока. Потім я спираюся на холодильник й розказую йому, що знову скучала за тобою. Не по-мітила, щоб це справляло на нього якесь враження. Мабуть, Мефісто прикидається. Він теж скучає за тобою. Хіба що більше ввечері, ніж уранці. Так, як і я. Вечорами я дуже скучаю за тобою. А найбільше вночі. Тому ввечері я не повертаюся у Бруклін, а з офісу йду до тебе додому й зустрічаю іншого консьєржа. Того самого лисого худого старика, який впустив мене у твоє життя й у твою постіль першого разу. Він не розглядає мої водійські права, а дивиться мені в очі, й тому, коли я йду до ліфта, то намагаюся якомога краще погойдувати стегнами.
Увечері Мефісто нявкає інакше. І не біжить на кухню, а заплигує на радіо й дивиться на мене. Спершу я йду до нього, нашіптую йому на вухо твоє ім’я. Це його заспокоює. Потім я сідаю у крісло, вмикаю лампу, ставлю Шумана й переглядаю газети. Хочу все знати про ту твою війну. Найбільше хочу з них вичитати, що вона завершилася й що ти скоро повернешся. Інколи я читаю вголос для Мефісто. Гадаю, що він теж хотів би, щоб та війна закінчилася.
Двічі на тиждень я беру таксі і їду просто з офісу до «Village Vanguard», замовляю два келихи вина, інколи ще два. Часом і більше. Там разом з тобою я слухаю джаз і вже звідти вертаюся до тебе. Здебільшого трохи напідпитку. Тоді я притуляюсь губами до дзеркала в нашому ліфті. А потім біжу тим вузьким коридором до твоєї квартири. І зразу — під душ, де ти теж, зі мною. Інколи я стаю під душ одягненою, щоб ти міг мене роздягти. Бредфорд, я обожнюю, коли ти мене роздягаєш!Хоча ти й зробив це лише один раз...
Потім я, гола, лягаю в твоє ліжко. Виставляю будильник на третю або четверту (не пригадую, о котрій він задзвонив тієї ночі), а коли він дзвонить, я встаю, йду на кухню, щоб приготувати для тебе бутерброди. Вранці я кладу їх до своєї сумки й забираю з собою. Моя сукня вранці іноді буває ще вологою, тому я тримаю в твоїй шафі ще дві на зміну. Опівдні я сиджу на лавці в Централ-парку, їм бутерброди й розказую вголос про тебе деревам. Я вірю, що в якийсь містичний спосіб ти чуєш це й відчуваєш мою при-сутність. Із парку я вертаюся в свій офіс й дивлюся на вирізану з атласа мапу Європи, яку я прикріпила до стіни кнопками, й гадаю, де саме ростуть твої дерева.
Два дні тому я пережила справжній шок. Уночі до твоєї квартири зайшов якийсь літній чоловік. Спершу мені хотілося взяти телефон і викликати консьєржа. Та коли той чоловік зразу від дверей пішов на кухню, я передумала. Ме- фісто дуже стривожився. Потім той чоловік роздивлявся світлини, що стояли на твоєму столі. Нарешті ввімкнув музику на твоєму грамофоні й сів у твоє крісло, не побачивши в ліжку мене. А я намагалася не дихати, прикрилася ковдрою, а потім, коли музика зазвучала гучніше, обережно висунула голову. У цей момент чоловік заплакав. Потім устав, згасив світло в кухні й пішов. Мефісто миттю прибіг до мене в ліжко, ми міцно притулилися одне до одного, і я перестала боятися.
Вранці я зняла з шиї Мефісто його ошийник. Куплю йому новий. Цей надто цупкий і, певно, тисне йому. Я вклала в конверт цього листа й перев’язала його ошийником Мефісто. Кіт зрадів. Я здогадалася про це за рухами його хвоста. Він, скоріш за все, не любить ошийників. Думаю, що так само, як і ти. Я тобі ніколи не надіну ніякого ошийника. Чоловіки в ошийниках все одно ніколи не повертаються до своїх жінок. А я б хотіла, щоб ти вертався. До мене. Будь вільним, але вранці прокидайся біля мене. Не конче кожного разу о третій чи четвертій...
Учора під час перерви на ланч я ходила до твоєї редакції. Подумала, що це буде корисна піша прогулянка. Мені хотілося думати про тебе, і щоб ніхто не відволікав. Нью-Йорк стає зовсім інакший, коли я думаю про тебе. Падав сніг, світило сонце, а я думала про те, який сніг і яке сонце бачиш у цей момент ти.
Тільки-но я назвала в приймальні твоє прізвище, як відразу з’явилася там якась товста жінка. Її, здається, звуть Лайза, чи щось у цьому роді. Але я не впевнена. Коли я поклала листа на стіл у приймальні, Лайза тут же схопила його й притулила до своїх великих грудей. Підозрюю, що вона не хотіла, щоб до того конверта доторкнулася та молоденька секретарка. Не знаю, звідки, але Лайза знала моє ім’я. Вона обіцяла мені, що «відішле це негайно разом із іншою численною кореспонденцією редакторові Стенлі Бредфорду, який тимчасово перебуває в Європі». Я полюбила її. Якщо Лайза надішле мого листа разом із «якоюсь численною кореспонденцією» до тебе, то, будь ласка, подякуй їй. І від мене теж. Бо я дуже хочу, щоб ти знав, що я думаю про тебе. Майже постійно.
Доріс.
Р. Б. Я хочу тебе, Бредфорд. Теж постійно...
Він знову закурив. Не помітив, що попередня сигарета ще тліє в попільниці. Коли він курив водночас дві сигарети, то наче потрапляв у якийсь інший світ, де втрачав контроль над собою. Тоді єдиним порятунком була активність. Зосередитися на дуже простих, найбільш звичних справах. Таких, які робиш автоматично. Він відкрутив позолочені крани у ванній, змочив волосся теплою водою, почистив зуби над умивальником, витер рушником голову, одягнувся, сховав конверти в кишеню піджака, повісив через плече фотоапарат. У вузькому коридорі він зустрів худоребру дівчину в чорній сукні й мереживному фартушку, яку він бачив напередодні ввечері. Вона привіталася до нього сердечною посмішкою й, даючи йому дорогу, відсунула візок з чистою постільною білизною. Він швидко перейшов через залу, де знову було повно військових. Стенлі намагався вдавати, що нікого не помічає. Із грамофона, як і вчора, верещали сестрички Ендрюс, у каміні палахкотів вогонь, на столі стояли пивні пляшки. «Якщо штаб Петтона буде й надалі так воювати, то я, матері його біс, не повернуся додому й до Дня подяки», — зі злістю подумав Стенлі. Хряпнув дверима й вийшов.
Широкою алеєю, всипаною щебенем, він дійшов до воріт. Вартовий не звернув на нього ніякої уваги. Вузька вулиця, обсаджена платанами, закінчувалася невеличким майданом із квітником посередині. Він спинився, роздумуючи, куди йому йти далі. Знав лише, що хоче випити кави, з’їсти булку, найкраще б із топленим сиром, а потім викурити сигарету. Не був певен, чи такі прості бажання не є якоюсь химерою в місці, що знаходиться так близько від війни. Найбільше, однак, йому хотілося бути між людьми й дивитися на сонце й дерева, щоб описати їх у листі до Доріс.
Звіддаля, з того боку, де на небі на мить крізь хмари пробивалося сонце, він побачив силуети людей і машини. Він дійшов до перехрестя з широкою вулицею. На темно-синій таблиці, продірявленій у кількох місцях осколками, він прочитав білий напис: «Рю де Галуаз». Це асоціювалося з його улюбленими сигаретами. Він звернув на цю вулицю. Минав кам’яниці з вікнами, закритими жалюзі, приглядався до поодиноких перехожих. Якби не військові автомобілі, що зрідка проїжджали по ній, і велосипедисти, яких не лякав і пронизливий холод, вулиця була б зовсім безлюдною.
Його увагу привернула вітрина маленької крамнички. За бездоганно чистою шибою на металевих гаках висіли кільця ковбас і шматки м’яса. Посередині стояли два прямокутні столики. Навіть крізь зачинені двері пахло вареними сосисками. Він відчув нестерпний голод і увійшов досередини. Усміхнена жінка з розпашілими щоками, в білому, з бурими плямами фартусі зразу ж вийшла з-за прилавка і, не сказавши й слова, накрила один із столиків цератою. Поставила вазочку з штучною квіткою й поклала ніж і виделку, загорнуті в цупку накрохмалену серветку. За мить, хоча він не встиг промовити ще й слова, вона принесла маленьку чашечку запашної кави, білу тарілку й попільничку. Він підійшов до одного з ящиків й узяв булку. Розрізав її ножем, поклав на тарілку й підійшов до прилавка. Все ще мовчки. Не хотів, щоб до нього поставились, як до «цинічного, зухвалого американця». Волів бути звичайним зголоднілим перехожим з вулиці. Сам не знаючи чому, в цей момент він пригадав Бронкс...
Коли в Нью-Йорку він потрапляв у незнайомі місця, він теж намагався не озиватися. А це ж були не джунглі Амазонки! Вони були значно ближче. У Гарлемі, частіше — в Бронксі він не хотів, щоб його впізнали за вимовою як мешканця центрального Манхеттена. Люди в нью-йорк- ському Бронксі, за кілька станцій метро від центру Манхеттена, відрізнялись від них не менше, ніж від мешканців Люксембурга. Хоча ніби вони розмовляли тією ж мовою, мешкали в одній країні зі спільним прапором, спільним гімном і спільною історією. В одній і тій же країні?! Не тільки! Вони мешкали в тому самому місті! Ото хіба що Америку було розділено кордонами так само, як Європу. Тих кордонів не було на жодній офіційній мапі, зате вони реально існували. Наприклад, на тій, що в мозку неписьменного профана, який не знає слова «географія» і в якого ніколи не буде грошей, щоб купити атлас. Якого-небудь пуерторіканця, який прибирає заляпаний спермою, просмерділий сечею нужник брудного бару в Бронксі. Стенлі лише один раз побував у такому нужнику. Потім він щоразу наказував своєму міхурові, щоб той терпів. А коли вже терпець уривався, він розраховувався, брав таксі і їхав додому. Він не міг у Бронксі навіть помочитися. А для пуерторіканця це був його світ. Декадентський центральний Манхеттен з лімузинами, що під’їжджали під палаци, був дуже далеко. Ніби за горами, за лісами, у тридесятому царстві. А Люксембург — за дальшими лісами й за горами, бо «тридесяте царство», де всі розмовляють англійською, набагато ближче й рідніше. І щоб потрапити туди, треба заплатити всього 25 центів  
і проїхати кілька станцій метро в південному напрямку. «Всього» 25 центів?! За 25 центів у Нью-Йорку, за цінами сорок п’ятого року, можна купити їжі на сніданок. Для всієї сім’ї...
Він спробував — жестами — пояснити рум’яній жінці, що йому хочеться плавленого сиру. Посміхаючись, він зображував рух ножа по поверхні розрізаної булочки. Жінка щось запитувала по-французькому. Затим по-німецькому. А потім, бачачи, що це марна річ, відійшла від прилавка й зникла в підсобці крамнички. Вона повернулася з плетеним кошиком. Порозкладала на прилавку в маленьких тарілочках масло, мармелад, свіжий сир, криваво-червоний м’ясний фарш із цибулею, шматочки сиру, оранжеву пасту, що пахла рибою, й шоколадний мус. Він спершу вказав пальцем на масло, а потім на свіжий сир. Він подумав, що це аж ніяк не вина тієї жінки, що він не знає, як показати на митах, який вигляд має плавлений сир. Вернувся до столика. Узяв чашку з кавою, вирвав із записника кілька чистих аркушиків. Почав писати...
«Мадам Д.
У мене склалося враження, що я доплив до тих країв, про які давні картографи писали на берегах мапи: «Далі тільки дракони». А мені кортить зустріти тих драконів й сфотографувати їх. Але один англійський офіцер, який дуже добре знається на війні, відраджує мене від цього. Він вважає, що це можуть бути мої останні світлини. І що сам я їх ніколи не побачу. А я хотів би їх побачити, а потім розглядати їх разом із тобою. Тільки це мене й стримує. Я дуже хочу повернутися. До тебе. Аби завершити нашу розмову й розпочати багато інших. З цієї причини я й почекаю тут, поки картографи відгонять драконів. Далі на схід.
Сьогодні вранці я читав твого листа. Лайза знала, що я чекаю від тебе листів. Вона завжди знає, на які листи я чекаю. І від яких листів мені стане легше на душі. Щоправда, у неї є причини не любити таких жінок, як ти. Ти дуже красива й занадто незалежна...
Під час читання твого листа мене охопило дивне почуття, не знаю, як його й назвати точно. Щось на кшталт розгубленості. Я закурив сигарету, разом із попелом я струсив і дрижаки, спробував розкласти твої думки по місцях, шкодуючи, що в них ти випереджаєш мої. Потім я заздрив Мефістофелю, що він поруч із тобою, а затим, учетверте перечитуючи ті рядки про тебе у ванні, божеволів від бажання. І мені так закортіло доторкнутися до тебе, від-чайдушно і безсоромно. Спустивши почуття з ланцюга.
Зараз я їм бутерброд з маслом і попиваю каву. Мені затишно, я почуваюся в безпеці. Більше, ніж іноді у Бронксі або ввечері в Центральному парку. Часом аж надто безпечно. Імені зовсім не йдеться про те, аби бути якимось там героєм. Війна, яка тут точиться, відсувається від мене і є набагато менш драматичною, ніж та, яку описують на першій сторінці «Тайме». Відколи я приземлився в Намюрі, почуваюсь як незря-чий, якого добрі люди переводять через дорогу. Чую автомобілі, що над’їжджають, але, захищений чиїмось дбайливим плечем, і так знаю, що цілим і здоровим перейду на другий бік вулиці. Про війну наразі дізнаюся лише з розповідей цих людей. Але це тільки розповіді, а ти ж бой сама знаєш, що я ілюстратор.
Я ще не знаю, як довго тут залишатимусь. За тиждень рушу за якоюсь армією чи дивізією, — правду кажучи, не вмію розрізнити, що з них більше й важливіше, — й опинюся в Німеччині. Найперше хочу дістатися до Тріра, а потім, коли картографи змінять мапи й відженуть драконів, добиратимуся до Кельна. Звідти — ще далі на схід, може, й до Франкфурта. Звідти з пачкою світлин і непроявлених негативів, хочу якомога швидше повернутися додому. Це все може трохи потривати і більше залежить від генералів, аніж від мене. Тому я починаю побоюватися, що Мефісто, коли я повернуся, може мене не впізнати. Частіше розповідай йому про мене й надалі вголос читай для нього газети. Це тямущий кіт. Він швиденько пов’яже Кельн чи Франкфурт із моїм приїздом й вернеться на своє радіо, звільняючи для мене моє місце. Обіч тебе. У ліжку.
До речі, щодо ліжка. Останнім часом я дуже часто бачу сни. Чи не щоночі настійно сниться мені той самий сон.
У ньому значно більше звуків, ніж образів. Уже саме це мене дивує, бо я переважно бачу сни в образах. Переривається той сон пробудженням. Я пробуджуюся від смутку. Ти ніколи так не пробуджувалася ? Від щемливого смутку ? Молоду дівчину з мого сну звати Анна, вона кохана й закохана. Але Анну кохає ще й океан. Одного дня її коханий виходить у море ловити рибу, й океан із ревнощів убиває його. Анна не знає про це, стоїть на березі, плаче й чекає коханого. Чекає так довго, що перетворюється на скелю, і бурхливий океан вдаряє об неї кожною хвилею, прагнучи поглинути її. Це хіба що матеріал для психоаналітика, але в тому сні я насправді чую плач Ан- ни й до мене ненастанно лине невгамовний рев ревнивих океанських хвиль. Анна, що стала скелею, не належить вповні до океану. Вона радше зникає в ньому почасти, але вповні вона ніколи йому не піддасться. Часто я бачу лице Анни дуже ви-разно. Мене вражає той сон. І примушує задуматися...
Літній чоловік, який перелякав тебе, це той самий, що зателефонував до мене в нашу останню і єдину ніч. Лише він, окрім тебе, має ключ від моєї квартири, й лише його впускають консьєржі нагору. Він, проходячи внизу, навіть не гляне на них, відразу ж прямує до ліфта. А консьєржа він полишить на когось іншого, на того, хто з ним приїхав до мого дому. Своєму охоронцеві. Він віддавна не розмовляє з охоронцями. У нього є свої й він їм за це платить.
Це — Артур, мій щирий приятель. Власник газети «Нью- Йорк Тайме». Інколи він потребує більше спілкування з котами, аніж із людьми. На людях він нізащо в світі не показав би, що здатен плакати. Хоча б тому, щоб не робити задоволення Рокфеллерові. Артур терпіти не може догоджати Рокфеллеру. Задоволення їхнього клану з приводу його плачу, певно, вбило б Артура. Тому навіть найближчих і найдорожчих для нього людей Артур оплакує на самоті. А потім, біля труни, він стоїть із кам’яним обличчям, немов статуя.
Ти випадково була першою, — окрім, мабуть, його дружини Адріани, — хто бачив, що він плаче. Я напишу йому, що Мефісто ситий і щоб він наступного разу спершу зателефонував, а вже потім їхав до мене. І що це не Мефісто візьме слухавку. Тому ти відповідай на телефонні дзвінки, коли будеш там. І не дивуйся, якщо ніхто не відповість. Якщо ти візьмеш слухавку, то Артур не озветься, навіть коли б був уже біля мого дому. Я його дуже добре знаю. Думаю, що Артур ніколи більше не налякає тебе. Але якщо ти не відповіси, то він відвідає Мефісто...
Сьогодні, зразу після того пізнього снідання, я піду слухати дерева, а потім ретельно обстежу всі закамарки міста. Нині не хочу, щоб мене, як сліпого, переводили через дорогу. Після твого листа мені хочеться побути тільки з тобою.
Я зараз у Люксембурзі. Це така маленька держава в Європі. Якщо ти не знайдеш її на мапі в своєму офісі, це означає, що картограф обрав не той масштаб, або ти не дуже уважно шукала. Це така плямочка не зовсім округлої форми, трішки нижче від лінії, що проходить із заходу на схід від Парижа, але вище над лінією, що перетинає Реймс, держава, яка східним кордоном притулилася до величезної Німеччини. Люксембург настільки маленький, що його взагалі можна не помітити. Однак тут чиняться великі справи для всієї Європи. Як на мене, то чиняться надто поволі, чи, може, я з тієї туги за тобою став дуже нетерплячим, або таким є стан речей і я просто не в змозі це збагнути...
Із твого дозволу розповідатиму тобі про цю війну.
Бредфорд
Р. Б. Доріс, коли я повернуся, то попрошу тебе, щоб ми проїхалися в ліфті. Не конче в моєму будинку. Ти спиниш його, як тоді, поміж поверхами?А потім ми повторимо це ще раз у нашому ліфті?
Він закінчив писати, склав списані аркушики й сховав за обкладинку записника. Занурений у свої думки, він не побачив, як на його столику з’явився чайник з кавою, накритий наче якоюсь стіжкуватою фланелевою шапчиною, блюдце зі шматочками чорного шоколаду і книжка в матерчатій зеленій суперобкладинці. Він розгорнув її на першій сторінці. Прочитав назву: «Англо-французький словник». Повернув голову і посміхнувся до жінки, яка стояла за прилавком, подаючи їй знак, що хотів би роз-рахуватися.
Жінка знову зникла за дверима, що вели до підсобки. За хвилю вона повернулася з маленьким дівчам. Він не сумнівався, що це була її донька — вони були дуже схожі між собою. Він підвівся й дістав гаманець. Жінка тримала в руках ситцеву торбину. Дівча, підбадьорене матір’ю, стало перед ним і, зашарівшись, почало поволі й виразно читати з папірця по-англійському:
— Велике вам спасибі за свободу.
Коли дівчинка говорила, її мати подала йому торбину і на мигах показала, щоб він сховав гаманець. Дівчатко одразу втекло. Він стояв розгубившись, не знаючи, як бути далі. Вклонився перед жінкою й поцілував їй руку. Жінка, зі сльозами в очах, щось говорила по-французькому, показуючи на торбину. Вона провела його до дверей крамниці.
Він вийшов на вулицю. Увесь той випадок був дуже зворушливим. Незвичним. Зовсім несподіваним. Йому пригадалися слова англійця: «окрім вдячності, яку на кожному кроці висловлюють американцям-визволите- лям...». Він не вважав, що дав тій жінці якийсь привід для «окрім». Але й не відчував, що він сам особисто дав їй якийсь привід для вдячності. Її вдячність призначалася комусь іншому. З тої хвилини він почав інакше думати і про англійця, і рядового Білла, і тих солдатів, що слухають біля каміна завивання сестричок Ендрюс...
Він перейшов на протилежний бік вулиці й попрямував до будинків, що виростали на видноколі за маленьким парком. Раптом він почув за собою дитячий голос. Спинився й повернув голову. Дівчинка, яка дякувала йому «за свободу», стояла на другому боці вулиці. Вона підбігла до нього й подала йому книжку, яку він залишив на столику. «Англо-французький словник» і торбина з ковбасами і м’ясними делікатесами теж були виразом вдячності...
Стенлі обійшов майже все місто. Заходив до церков, зазирав у дворики за фасадами кам’яниць у центрі міста, у старі колодязі, пив воду з вуличних колонок, збирав листівки на тротуарах і пробував їх читати зі словником. Коли стомлювався, сідав на лавці й роздивлявся дерева.
Коли відчував голод, відкривав ситцеву торбину. Лише подекуди він бачив сліди недавніх подій. Будинки, зруйновані вибухами, очниці вибитих вікон, бруківка, розбита гусеницями танків, таблички з дороговказами до бомбосховищ. Найбільше про близькість війни свідчила наявність на вулицях безлічі французьких, американських, британських і канадських військових машин та патріотична музика, що долинала з гучномовців. Уже перед смерком він дістався до маленького кладовища в парку за однією з лютеранських церков. За брамою, на спеціально виділеній території, були щойно насипані могили, відділені від решти цвинтаря своєрідним парканом із канатів, натягнених поміж дерев’яними стовпцями. На канатах висіли прапори, на кожній могилі пломеніли свічки й лежали вінки, оповиті біло-червоно-блакитними стрічками. Алейками він проходив повз могили. На бляшаних, покритих чорною емаллю табличках біліли написи. Прізвище, ім’я, вік і дата смерті. Усі дати були з останніх місяців. Жан, 21 рік; Хорст, 25років; Пауль, 19років... Це маленьке кладовище справило на нього найбільше враження.
Пізно ввечері, у звичайній маленькій крамничці, яка нагадувала йому ятку з газетами — про що навіть не можна було подумати в Нью-Йорку, — він купив пляшку ірландського віскі, з-під прилавка, вдесятеро дорожче, ніж у Нью-Йорку, і «галуази». Він вирішив, що віднині це будуть його улюблені сигарети.
На віллу він повернувся близько одинадцятої вечора. Пройшов через гомінку залу у свою кімнату. Кинув одежу на ліжко. Налив у склянку віскі й відкрутив золоті крани у ванній. Занурюючись у воду, відчув приємне тепло. Звіддалік долинала музика. Заплющив очі, ковтнув віскі. За мить почувся стукіт у двері. Не пам’ятав, чи зачинив двері на ключ. Знаючи себе, припускав, що, мабуть, не на ключ, тож і не мусив виходити. Озвався по- англійському. Почувся скрип дверей. Він висунув голову над краєм ванни й побачив округлі стегна лейтенанта Се- сіль Галлей. Схоже було на те, що в першу мить вона не побачила його у ванні. Сесіль стояла у відчинених две- рях, роздивляючись довкола. Він вище підняв голову й руки над ванною і сказав:
—	 Прошу, заходьте, якщо вас не бентежить, що я не одягнений. За хвилину буду в вашому розпорядженні.
—	 Не одягнений? У розпорядженні? — перепитала вона, заходячи до кімнати й сідаючи на ліжко. — Ні, мене це зовсім не бентежить.
Затим вона встала, підійшла до дверей і повернула ключ у замку.
—	 Ми тривожилися за вас. Навіть дуже. Ваш англійський опікун був так наляканий, щавислав на пошуки свого ад’ютанта й дві машини солдатів. Чимось ви зачарували його. Він зазвичай не виявляє жодних емоцій. Бідний хлопчина, я маю на увазі ад’ютанта, об’їздив усе місто. Ви ж могли якось нас повідомити. Вистачило б і записки з інформацією, що, наприклад, вам набридла війна й ви повертаєтесь додому. Але це чудово, що вам тут не набридло, — додала вона з посмішкою.
Він подумав, що вона має рацію. Справді, він повівся трішки, як хлопчисько. Відлучився вранці, як турист від екскурсії, й самотужки пішов оглядати місто, нікому не повідомивши. Але ж він тут зовсім не на екскурсії. Почувався кепсько.
—	 Що ви п’єте? — спитала Сесіль, помітивши його збентеження й пробуючи перемінити тему розмови.
Вона нахилилася, спершись руками об ліжко. Потім скинула черевики, підійшла до ванни і взяла склянку, що стояла на краю. Піднесла її до носа й понюхала. Затим занурила в неї кінчик язика й поволі облизала губи.
—	 Ірландський, чи не так? Якщо я не помиляюся, то це старий добрий «Педці Віскі», доставлений контрабандою просто з Корка. Де ви надибали такий раритет? — спитала вона зацікавлено.
Він здивовано глянув на неї. Уперше в житті він зі-ткнувся із жінкою, яка могла визначити марку віскі за смаком і запахом.
—	 Цілком випадково. У маленькій крамничці з газетами, — відповів він з усмішкою, — але я не певен, чи це справді «Педді». Знаю лише, що нібито ірландський.
—	 Я доллю вам. А куди ви поставили пляшку? — спитала вона, дивлячись на нього й неспішно розстібаючи ґудзики піджака.
Сесіль зняла піджак і поклала його на клавіатуру рояля. Підняла руку й розпустила волосся. Її біла блузка здавалася набагато тугішою, ніж учора. Усупереч цій дивній ситуації він вирішив триматися так, наче лежав у ванні одягнений, а вона не могла бачити його наготи.
—	 Пляшка? — сказав він, дивлячись їй просто в вічі. — Пляшка стоїть на підлозі, зразу біля ваших ніг. Я хотів, щоб вона була під рукою.
Коли вона нагнулася по пляшку, він перевернувся у ванні. Він не хотів, щоб вона бачила реакцію, яка вже була йому непідвладною. Вона піднесла наповнену склянку до його губ. Він узяв її, а вона підійшла до невеличкого буфета. Вернулася з другою склянкою, налила собі віскі й сіла на край ванни.
—	 Де ж ви були цілий день? — спитала Сесіль, опускаючи руку в ванну і хлюпаючи теплою водою на його плечі й шию.
Тієї хвилини він подумав, що англієць казав правду. Лейтенант Сесіль Галлей — не така, як усі.
—	 Спершу я був приємно здивований у м’ясній крамниці, а потім шукав у місті сліди війни. А потім... потім я думав, коли ж нарешті дістануся до країни драконів.
Вона ніжно масажувала його плечі й шию. Мовчала. Він ледь-ледь підвівся, підставляючи своє тіло її долоням. Спершу плечі й шию, а потім голову. Вона запустила пальці в його волосся й ніжно, місцинку за місцинкою, обмацувала голову. За тією «процедурою» вони не зронили й слова. Опісля вона пальцями доторкнулася до його лоба й відразу опустила їх до рота. Намацала губи. Розсунула їх. Змочила палець у склянці з віскі й поволі розтерла краплини рідини на його губах. Він почав легенько торкатися язиком її пальця. Але вона забрала руку й стала знову масажувати йому спину.
—	 Вам хочеться до драконів? Гм... думаю, що це буде не скоро. Спробуємо оцінити ситуацію, — сказала вона,  
не перестаючи масажувати його спину. — Генерал Міллі- кін з третього корпусу третьої армії Сполучених Штатів ось-ось буде на Рейні, тобто в цьому майже немає сумнівів. Джордж, тобто... Паттон після зустрічі з генералом Ходжсаном оголосив про це, то ж так воно й буде. Я не надто енергійно вас масажую? У вас зовсім задерев’яніли м’язи. Ви чимось налякані? Можна натиснути дужче?
Генерал Леонард зі своїми танковими з’єднаннями дев’ятої дивізії повинен здобути важливий стратегічний пункт — Ремагенський міст. Звісно, якщо німці напередодні його не підірвуть. Припустимо, що не підірвуть. Тож коли Леонард візьме його, муситиме одразу закріпитися на східному березі ріки й обов’язково втримати цей плацдарм. Досі Леонард завжди дотримувався слова.
У вас на шиї є маленький шрам. Зразу під волоссям. Такий, наче вас хтось недавно сильно вкусив. Але він уже затягується.
Англійці повинні допомогти форсувати Рейн. Королівські повітряні сили обіцяють знищити залізничний віадук в Білефельді якимись спеціальними бомбами. Паттон дуже розраховує на це. Я була присутня під час розмови Паттона й майора Кальдера, командувача шістсот сімнадцятою дивізією Королівських повітряних сил. Білефельд — важливий транспортний вузол. Ми повинні знищити його. Калдер запевняє, що їхній «Ланкастер» підірве залізничний віадук якоюсь загадковою величезною бомбою, над якою англійці давно працюють.
Ви десь забилися. Над правою сідницею у вас задавнений величезний синець. Вам не боляче, коли я до нього доторкаюся? Я обережно.
Потім Паттон має намір вдарити дванадцятим корпусом третьої армії по околицях Оппенгейма й наблизитись до Майна. Для Паттона, з якихось незрозумілих причин, Майн є дуже важливим пунктом.
А ви знаєте, у вас гарні сідниці. Вам про це говорили коли-небудь жінки?
А тим часом генерал Демпсі з другою британською і першою канадською армією повинні спільними зусиллями форсувати Рейн у районі міста Везель. До них приєднається і дев’ята армія Сполучених Штатів генерала Сімпсона. Паттон уже віддав відповідні накази. Дислокувавшись довкола Везеля, ми оточимо Рурський басейн і дістанемося нижньої течії Ельби. Це нелегко, бо німці будуть там запекло оборонятися. Рурський басейн і для них є дуже важливим. Найважливішим. Окрім Берліна, звісно. Та, на щастя, це не наша зона дій. Тому я вважаю, що німці зігнорують території на південь від Рейну й перемістять усі сили на північ. Наша розвідка на підставі перехоплення даних стверджує, що генерал Густав фон Цанген, командувач п’ятнадцятою німецькою армією, уже поінформований фельдмар-шалом Рунштедом про неминучість цієї передислокації.
Можна торкнутися ваших сідниць? Дуже хочеться...
Території на південь від Рейну будуть звільнені від, як ви їх називаєте, драконів, найближчим часом. Дж. Б. Л. сказав мені, що ви хочете дістатися до Тріра. Гадаю, що максимум за десять днів Трір буде наш і ви зможете туди спокійно вирушити. Він міг би бути нашим набагато швидше, але у нас виникли, назвемо це так, проблеми з постачанням. Я чула на власні вуха, як розлючений Паттон кричав Ейзенхауеру: «Мої солдати можуть жувати свої ремені, але моїм танкам потрібен бензин». Патгон часто гіперболізує, але тоді він казав правду. Ви не могли
6	 тепер перевернутися?
Він слухав її з заплющеними очима, піддаючись без спротиву всьому, що робили її руки з його тілом. Плани передислокації цілих армій, про які вона розповідала, масажуючи йому сідниці, здавались правилами якоїсь настільної гри для дорослих. Якби він кілька годин тому не бачив табличок на прицерковному цвинтарі, то, можливо, й повірив би в це. Але він там був і все добре пам’ятав. Жан, 21 рік; Хорст, 25років; Пауль, 19років...
Він навіть не намагався запам’ятати назви міст чи мостів, прізвищ генералів, номери корпусів, дивізій чи армій. Стратегія війни, переказана таким чином, однозначно асоціювалося у нього з розповіддю шахіста, який за чашкою чаю, в затишному куточку своєї кімнати подумки
7	 Бі планує чергову партію. Реальних людей, конкретних солдатів з плоті й крові, з датами народження, в арміях, дивізіях або корпусах наче й не було. Для стратегії вони значили не більше, ніж пішаки на шахівниці. Та він міг і помилятися. Можливо, лише лейтенант Сесіль Галлей оповідала про це так, наче зачитувала якийсь проект. А може, й війна — це теж тільки проект? Якщо це так, то нічого дивного в тому, що світ рядового Білла Маккорміка видається йому віддаленим від світу лейтенанта Сесіль Галлей на багато світлових років. Окрім цього, лейтенант Сесіль Галлей постійно приємним вишуканим способом змінювала контекст своєї оповіді. Він усвідомлював, що, слухаючи її вже кілька годин, повинен зосередитися на арміях, але всупереч цьому він переважно зосереджувався на іншому контексті. Йому, чоловікові, було важко поряд з Сесіль Галлей і за цих умов залишатися тільки журналістом.
Він розплющив очі й подумав про те, що буде, коли він перевернеться. Правду кажучи, він не знав, реакція Сесіль Галлей могла бути непередбачуваною. Він не відчував сорому. Цього він точно не відчував. Навпаки, хотів, щоб вона чітко й однозначно побачила, що з ним коїться. Він не знав, як це буває в інших чоловіків, але в нього, на певній стадії хіті, виникало непереборне прагнення оголитися. Його збуджував, або, точніше кажучи, підсилював пристрасть уже сам факт, що жінка звернула на це увагу, що вона дивиться на нього цієї миті. Абсо-лютно класичний випадок ексгібіціонізму за Фройдом або Юнгом, він точно не пригадував. Найвірогідніше, за ними обома. Він колись читав про це в великій статті, надісланій до «Тайме». Зараз він не міг пригадати порядковий номер, за яким психіатри зареєстрували цей вид збочення в каталозі «відхилень від норми». І то не в якійсь там брошурці — в авторитетному, публікованому в усьому світі каталозі Американського психіатричного това-риства. В окремому випуску. Із повною назвою збочення і відповідним номером. Дуже науково й дуже офіційно. Коли вони з Артуром одного разу читали довжелезний список цих збочень, то він чесно зізнався у дванадцятьох, 
а Артур, після четвертої чарки коньяку, — у двадцяти чотирьох. Артур жартував, що начальники повинні мати в собі як мінімум удвічі більше збочень, ніж підлеглі. І лише за таких умов, стверджував він із властивим йому сарказмом, фірма може успішно функціонувати. Стиль сексуального життя американців, як випливало з того «чорного списку» професорів-психіатрів, був дуже гріховним і похмурим і скоріш за все нагадував середньовічні перекази чи, радше, суворі заборони ченців-ортодоксів. Він пригадує, як, вивчаючи список збочень, дуже зрадів тому факту, що сексуальне задоволення в нього не включене — хоча в Середньовіччі вважали інакше. Бо в противному разі він був би абсолютним збоченцем.
Він поставив склянку біля стегна Сесіль і ліг у ванні на спину. Він дійшов до найнапруженішого моменту. Знав, що не зможе уникнути її погляду. Вона виручила його, зовсім не дивлячись на його обличчя, бо опустила погляд нижче. Вона не могла не помітити, як він втягнув живіт. Сесіль взяла склянку з віскі. Пила великими ковтками й сама до себе посміхалася. Затим поставила склянку на підлогу, розстебнула блузку, нахилилася й поклала руки на його живіт.
— Я ще ніколи не бачила татуювання в такому місці, — прошепотіла вона. — Вам, мабуть, було боляче?
Вона ніжно пробігла пучками пальців по маленькому чорно-помаранчевому візерунку під лобковими волосинками біля основи пеніса. Це був звичайний гріх молодості зі свавільних, запаморочених алкоголем і хвацькістю студентських літ. Герб Прінстонського університету на одному з найважливіших чоловічих місць. Тоді він не зважився зробити це нижче, як декотрі з його відчайдушних приятелів. Тепер він навіть жалкував за цим. Цікаво, а якби на пе- нісі був герб Прінстона, чи доторкнулася б до нього лейтенант Сесіль Галлей? Може, вона все-таки наважиться.
Не наважилась. Встала і взяла рушник, що лежав на маленькій дерев’яній тумбочці поряд з ванною. Вона чекала, коли він встане й вийде з ванни. Стала витирати його. Він підняв руки вгору й охоче піддавався тому процесу, час від 
часу торкаючись губами її волосся. Досі з ним ще ніколи такого не траплялося. Він зовсім не відчував сорому. Не відчував також і розчарування. Лише здивування. Більше від того, що не відбулося, ніж від того, що сталося.
Одягнувся. Підійшов до вікна. Закурив. Сесіль віді-йшла вглиб кімнати і в розстебнутій блузці, з розпущеним волоссям і склянкою віскі в руці бродила вздовж стіни, розглядала картини і фотографії. Час від часу відводила від них погляд і дивилася йому в очі.
— Ви любите Рахманінова? Чули про такого? — спитала вона, підійшла до нього й, витягнувши сигарету у нього з рота, глибоко затягнулась. — Це російський композитор, але віддавна мешкав у вашій країні. Видатний піаніст. Рахманінов каже, що музики вистачить на ціле життя, але цілого життя не вистачить на музику...
Якщо я не помиляюся, Америка навіть надала йому своє громадянство. Ви мали б чути про це! Він помер у своєму домі на Беверлі-хілз у Лос-Анджелесі, зовсім не-давно, в березні 1943 року. Заповідав, щоб його поховали в Швейцарії, та за тієї ситуації це було неможливо. Я обожнюю його. А ще дужче той його російський смуток. Хоча сам Рахманінов вважав, що найщирішим є польський смуток. Тут на стіні висить також портрет Шопена. Останній концерт Рахманінова, який він зіграв, — соната Шопена, та сама, до якої входить «Жалобний марш». Він ніби знав, що невдовзі помре.
У вас немає бажання на хвилинку меланхолії? У мене є. Можна, я вам зіграю його прелюдію? Мені дуже хочеться щось заграти для вас...
Вона застебнула блузку, зібрала волосся в жмуток, наділа піджак. Взулася. Сіла за рояль і почала грати. Він стояв біля вікна й дивився на неї. Згодом відвів погляд. Зімкнув повіки. Бажав тільки слухати. Ні. Він не знав Рахманінова! Але тепер слухав його музику. І йому було байдуже, що він — американський недоук і бевзь із дипломом факультету мистецтв Прінстонського університету та ще й із ідіотським жалюгідним татуюванням, яке увічнило цей факт...
Сесіль грала...
Він розплющив очі. Видивлявся на її руки, що ковза-ли по клавішах. Ті ж руки, які щойно доторкалися до нього. Він відчував урочистий настрій, що поволі заполоняв кімнату. Досі він лише раз відчув ці чари музики. А він же часто слухав музику, в тім числі й класичну. Дуже часто. Тільки це було давно... Одного разу...
Якось за вечерею його батько одразу після молитви сказав, що наступної п’ятниці вони поїдуть у Нью-Йорк. Це було якраз через два тижні після того, як із Прінстона надійшов лист, що Стенлі призначили стипендію. Два тижні батько ніяк на це не реагував, але того вечора заго-ворив. Тільки Ендрю наважився спитати: «А чого ми по-їдемо туди?». Батько промовчав. Мати теж промовчала, як завжди, і він теж мовчав, як завжди. Пригадує, як бать-ко тоді поклав біля хліба пачку банкнот. За них вони мали «пристойно одягтися, підстригтися й поголитися». Так він сказав. У четвер, напередодні тієї п’ятниці, батько помив авто. Стенлі вперше бачив, як його батько сам мив машину. До Нью-Йорка вони приїхали ввечері. Зупини-лися на одну ніч в убогому мотелі у передмісті Квінс. Су-ботнього надвечірка вони з Ендрю стояли в костюмах пе-ред мотелем. Він дуже добре пам’ятає, якою красивою була його мати в темно-синій сукні і як блищали її очі...
Уже стемніло, коли вони дісталися до величезного, яскраво освітленого хмарочоса в центрі Манхеттена. Він прочитав напис на фронтоні: «Карнегі-хол». Батько на їх-ньому трухлявому джипі під’їхав під червоний килим, що закінчувався на тротуарі. Він вийшов із машини, відчинив дверцята й подав матері руку. Тицьнув банкноти й ключі від машини молодому негрові, який дивився на їхній джип із презирливим здивуванням. Швидко перелічивши гроші, негр здивувався ще більше й тієї ж миті вклонився з виявом найбільш удаваної поваги. Ендрю й Стенлі стояли за батьками.
Худорлявий чоловік у червоному сюртуці провів їх до величезної зали із сяючими кришталевими люстрами.
На середині сцени стояв чорний рояль. Довкола пахло парфумами, старі, негарні жінки стискали в зморшкуватих руках золотисті ридикюлі, виблискуючи біжутерією, а декотрі чоловіки були одягнені в чорні смокінги й роз-мовляли якоюсь дивною англійською. Вони сіли в крісла, оббиті м’яким вишнево-фіолетовим плюшем, посередині другого ряду, навпроти сцени. Потім на сцену вийшов товстий, спітнілий чоловік. Його напомаджене бріоліном волосся блищало у світлі софітів. Цілих десять хвилин він молов якусь нісенітницю, аби наприкінці повідомити, що за рояль сяде Ігор Стравінський. А потім у залі згасло світло й до інструмента підійшов худющий чоловік в окулярах. Він недбало кивнув головою до переповненої зали й, коли стихли оплески, сів за рояль і заграв...
У той момент, коли Стенлі, заслухавшись музикою, відчув емоційне піднесення, сталося щось нечуване. Він сидів зліва від батька, який раптом узяв його руку. Ніколи в житті він не зазнав стільки батьківського тепла, як тієї хвилини, коли цей сухорлявий чоловік грав на роялі, а батько стискав його руку. Ніколи до цього і ніколи після...
Після концерту запобігливий негр підігнав їм джип, батько тицьнув йому ще кілька банкнот і вони поїхали. Вранці вже були в Пенсильванії. Стенлі не пригадує, щоб батько відтоді хоч раз помив їхню машину...
Музика замовкла. Сесіль сиділа за роялем, опустивши руки вздовж тіла й схиливши голову. Він підійшов до неї.
—	 Ви й не здогадуєтеся, як щедро обдарували мене і які спогади викликали, — сказав він, намагаючись бути спокійним. — Я б хотів...
—	 Прошу вас більше не зникати без попередження, — перервала вона його на півслові, встаючи з-за рояля. — Мені хотілося б ще коли-небудь заграти для вас.
Швидкими кроками вона наблизилася до дзеркала, що висіло навпроти ванни. Поправила волосся, підма-лювала губи й мовчки вийшла з кімнати.
Т]рір. Німеччина, пізній вечір,
З березня 1945 року
Другого березня 1945 року американські війська без особливого опору зайняли Трір. Спершу він дізнався про це сам з крику солдатів, а потім вичитав зі словником з газети, що лежала в туалеті, а ще пізніше, ввечері, це офіційно підтвердила Сесіль.
Від ратуші в Люксембурзі до центру німецького Тріру десь близько п’ятидесяти кілометрів — він поступово навчився лічити в кілометрах — тобто менше тридцяти двох миль. І це не по прямій лінії, проведеній олівцем на мапі, а звичайними дорогами. Тобто дорогами, які існували колись. Принаймні на його мапі, тій, ще довоєнній, переданій Артуром у конверті з Нью-Йорка. Вони розраховували, що, виїхавши до світанку, десь опівдні дістануться до Тріра. Навіть враховуючи «найбільша катастрофічні воєнні обставини». Він дуже помилявся. І Сесіль теж. Вона вважала, що, маючи «машину від Паттона з прапорами й усіма перепустками, вони мали б дібратися до Тріра десь пополудні. Та десь пополудні, хоча вони й були вже в Німеччині, дісталися лише до містечка Конц.
На головних дорогах їм постійно доводилося пропу-скати військові колони. А пересуватися путівцями і через ліс було дуже небезпечно, бо ті дороги могли бути заміновані відступаючими німцями. Дорогою вони не раз бачили на узбіччях рештки машин і бронетранспортерів, що підірвалися на мінах. У деяких ще лишалися пошматовані вибухом останки тіл солдатів. Він попросив Сесіль спинитися біля одного з таких уламків. Виліз і з фотоапаратом у руці пішов до перекинутого догори колесами зелено-коричневого фургона. Бічні шиби вціліли. їх заляпало змішане з кров’ю болото, й це заважало роздивитися, що там усередині. Він обережно обійшов фургон і став перед лобовим склом. У хаосі покручених трубок і шматків бляхи, прикриті поролоном із сидінь і клаптями дерматину лежали фрагменти тіл. Голови в касках із відкритими очима, повідривані від тулубів руки із стиснутими кулаками.
Усе це потрапляло в об’єктив камери, коли він натискав на. кнопку затвора. Блідий і схвильований, він повернувся до машини, і Сесіль сказала:
— Ось ти, нарешті, й дістався туди, куди прагнув...
Потім понад три години вони стояли на контрольно- пропускному пункті в Конці. Не допомогли ні прапори на машині, ні вмовляння й знаки розрізнення на мундирі Сесіль, ні печатки й підписи на перепустках, якими вона намагалася справити враження на солдатів. Вони твердили, що мають чіткі накази не пропускати на схід нікого з цивільних. І тих, із американськими документами, теж. А Стенлі — цивільний. Коли щось і переконувало солдатів і могло взяти гору над бюрократією, то це врода Сесіль. Спостерігаючи за її перемовинами з ними, він задумувався, чому вона це не бере до уваги. Якби на її місці він підходив на контрольних пунктах до солдатів, то спершу посміхався б, кліпав очима й говорив би з іще помітнішим французьким акцентом. На жаль, лейтенант Сесіль Галлей воліла бути офіцером без статі, хоча при її витонченій жіночності й зовнішньому вигляді це було практично неможливо. Та часи ще не змінилися настільки, як їй хотілося б. У середині двадцятого століття, особливо наприкінці Другої світової війни, жінці було не місце на фронті. А Сесіль Галлей ніби не помічала цього і йшла по життю, долаючи такі, як нині, або ще більші перепони на життєвих дорогах, щоб досягти своєї мети. І, незважаючи на чималий опір, їй пощастило багато чого добитися. У штабах вона зі своїми знаннями, екзотич-ною біографією, молодістю й незвичайною вродою ви-кликала зацікавлення, але поза ними вона була «тільки» жінкою. Для нинішнього світу жінка ще не мала влади відміняти накази чоловіків. Навіть коли в неї на мундирі ті самі нашивки, що й у них.
Щербатий британський капрал з жуйкою в роті на КПП у Конці вважав саме так, хоча навіть з каскою на голові був не вищий її підборіддя. Напевне, саме тому він наказав їм з’їхати на узбіччя й чекати, допоки він не з’ясує, хто вони такі. Було незрозуміло, як він збирався це з’ясовувати, адже, крім дерев’яних перегородок упоперек дороги, тут не було нічого, ні телефонного кабеля, ні радіостанції.
Вони не з’їхали на узбіччя. Сесіль розуміла, що так звана «перевірка» займе чимало часу, якраз стільки, щоб конкретно покарати її за незалежний голос і зріст, тому вона наказала шоферові їхати в напрямку на Вествалл. Шофер добре знав, де це. Дорогою Сесіль пояснювала Стенлі, куди вони їдуть. В околицях Конца німці з 1938 по 1940 рік вибудували вздовж свого західного кордону майже сорок бункерів. Такого не було в жодній країні. Майже чверть мільйона робітників по дванадцять годин на день рили землю й зводили бетонні стіни оборонних споруд. Після нападу на Польщу у вересні 1939 року німці сподівалися на негайні бойові дії з боку Франції, яка за відповідними домовленостями обіцяла Польщі підтримку в разі збройної інтервенції. Німці, як і поляки, вірили цим обіцянкам. Наївні поляки лишилися без допомоги французів і англійців, а німці зосталися з кільканадцятьма бункерами, що їх ніхто не хотів обстрілювати навіть з мисливської двостволки. Уже влітку 1940 року тут не лишилося жодного робітника, тим більше солдата. Але для мешканців міста Конца ці зарослі диким виноградом, спорожнілі бункери, повні пташиних гнізд і вивірок, що там зимували, були справжньою Божою карою. Наприкінці сорок четвертого Конц був так само нищівно збом- бований Королівськими повітряними силами, як і Трір. Англійці збиралися знищити тільки бункери, та про всяк випадок розбомбили й частину міста. Цікаво, що бунке-ри майже не постраждали. Це було навдивовижу схоже зі сценарієм знищення Дрездена. Головною мішенню нальотів на Дрезден мала стати залізнична станція, яка лишилася цілою. А Дрездена, по суті, нема...
Вони проходили вздовж лабіринту бетонних стін, що ніби виростали із землі. Пішов сніг, низько над видноколом з-за хмар виглядало сонце. Сірий колір хмар змішувався з жовтогарячою барвою проміння призахідного сонця. Коли він фотографував, Сесіль розповідала йому про товщину стін, про ширину й висоту бійниць, про плани німців з’єднати бункери системою підземних ходів. Вона знала про все це до найменших подробиць. Лейтенант Сесіль Галлей була не тільки вродливою, а ще й передусім розумною. До того ж вона прекрасно грала на роялі. Вона володіла якимось чарівним даром. При ній багато речей ставали особливими. За три дні перебування в Люксембурзі він пересвідчувався в цьому на кожному кроці...
Вони виїхали з вілли на світанку. Збиралися виїхати раніше, та він проспав. Було ще темно, коли його розбудив гучний стукіт.
— Ми чекаємо на тебе, — сказала з усмішкою Сесіль, коли він відчинив їй. — Не кури зараз, покуриш у машині. Спокійно збери речі, ми почекаємо...
Вона погладила його по щоці.
Він поспіхом спакував валізку, вкидаючи до неї одежу з шафи. З відкритою валізкою вбіг до ванни й одним махом згорнув усе, що стояло на керамічній поличці під дзеркалом. Чистячи зуби, вернувся в кімнату. Уважно роздивився довкола, чи чогось не забув. Підбіг до столика й зібрав докупи розкладені на ньому світлини. Обережно вклав їх у пакет. На підлозі біля ліжка лежали списані аркушики, вирвані із записника. Лист до Доріс, якого він писав при свічках пізно вночі. Зібрав їх, нахилився, і заглянув під ліжко, куди залетіла ще одна сторінка.
Знову зайшов до ванної. Теплою водою змочив рушник і поспіхом вернувся до кімнати. Білий рояль став для нього чимось особливим. Дуже особистим і навіть інтимним. Йому не хотілося залишати на ньому слідів останньої ночі. Почав легенько стирати червоні плями від вина з клавіатури. Посеред плям, між білою і чорною клавішею знайшов сережку Сесіль. Із рубіновим камінцем. Вона загубила її тієї ночі...
У розмовах з Сесіль вони більше ніколи не торкалися теми його незвичайної купелі. Наче нічого й не сталося.
Наступного дня зустрілися десь опівдні. Він звертався до неї «лейтенант Галлей», а вона до нього «містере Бредфорд». Ця офіційність тішила його і вносила в їхні стосунки атмосферу своєрідної психологічної гри. Вони обоє вирішили не порушувати її правил...
Спершу Сесіль привела його до фотолабораторії. Стрімкими сходами вони піднялися на горище старої кам’яниці. В кутку, біля вікна, завішаного ковдрою, на столі стояли кювети, пахло хімікатами. Він любив той знайомий запах. Горбатий чоловік кілька хвилин роз-мовляв із Сесілією по-німецькому. Схоже було, що вони давні знайомі. Потім він узяв у Стенлі ролики з фотоплівкою й видав йому квитанцію. Стенлі дістав гаманець і простягнув Сесіль. Зовсім не міг уявити, скільки це тут коштує, та й, щиро кажучи, не хотів про це знати. Сесіль дістала гроші й поклала їх на столику біля кюветів. Коли вони вийшли на сходи, вона сказала:
— Старий Марсель зробить усе як треба. У нашому штабі, щоправда, є своя лабораторія, але знімки звідти мають такий вигляд, наче їх проявляли в сечі хворого на нирки лаборанта. Тому я приношу всі свої фотоплівки до Марселя.
Він запросив її випити кави до крамнички на Рю де Га- луаз. Жінка з рум’яними щоками вибігла з-за прилавка й сердечно обняла його, наче рідного або давнього, вірного друга. Вони із Сесіль сіли за столик і пили каву. Він попросив Сесіль перекласти французькою «плавлений сир». За хвилину на столі з ’явився кошичок із булочками й чотири ґатунки плавленого сиру на вже знайомих йому тарілочках. Йдучи, він вирішив не просити рахунок — просто поклав на стіл кілька банкнот і притиснув їх кошичком з булочками.
Потім вони обійшли усе місто, й Сесіль розповіла про нього. Знала, що він цікавиться війною, тому в своїх оповідях зосередилась на складній долі цієї маленької країни. Про спроби цілковитого приєднання до Третього рейху, про невдалий, організований німцями в жовтні 1941 року референдум, про рух Опору і примусовий при- зов чоловіків до вермахту з другої половини 1942 року. Ті, хто не згодився і виступив проти, взявши участь у за-гальнодержавному страйку наприкінці серпня 1942 року, були розстріляні гестапо або відправлені до найближчого концентраційного табору в Гінцерті чи виселені в далеку польську Сілезію. Молоді хлопці, чиї могили Стенлі бачив на цвинтарі — Жан, 21 рік; Хорст, 25 років; Пауль, 19 років, — це ті, хто не хотів служити у вермахті і яких публічно, іншим на науку, у відповідь на загальний страйк проти розпоряджень нацистів, було розстріляно гестапо 31 серпня 1942 року.
— Може, вам важко повірити в це, але вони загинули за Люксембург, який набагато менший від вашого Нью- Йорка... — додала наприкінці Сесіль.
У її голосі вчувався відтінок іронії. Та це вже не впливало на нього. Він звик до того, що за весь час перебування в Європі його, американця, сприймають за недовче- ного скептика. За визначенням. Він вирішив завтра піти в бібліотеку; знав, де вона знаходиться, бо з англійцем заїжджали до неї, і візьме там який-небудь підручник з історії, якщо в них е по-англійському, і читатиме цілу ніч, щоб зрозуміти хоч дещицю з того, про що розповідала Сесіль.
У бібліотеці, до якої він подався одразі після сніданку, не було ніяких книжок. «Усі перенесено до архіву, щоб їх не знищили», — повідомила його перекладачка, яку прикликала перелякана його візитом стара бібліотекарка, що в пальті й рукавичках сиділа за столиком у вихолодженій кімнаті, заставленій порожніми стелажами й з полицями на стінах. «Архів за містом, — додала перекладачка, уважно роздивляючись його кореспондентське посвідчення й паспорт, — якщо бажаєте, то я напишу вам адресу». Він подумав, що довчить історію Європи іншого разу, а поки що мовчатиме, слухаючи оповіді Сесіль.
Після візиту в бібліотеку він повернувся до своєї кімнати у віллі й написав листа до Доріс, а пополудні пішов на ринок і стрімкими сходами піднявся на горище, у фотолабораторію старого Марселя. Майже усі знімки вда- лися. Окрім двох, із цвинтаря, які, на його думку, булиза- темними. Марсель помітив його розчарування. Підсунув йому крісло, запрошуючи сісти біля кюветів. Подав йому в руки ролики з негативами, побіг до дверей і замкнув їх на ключ. Вернувся й заходився біля негативів, а потім вони разом чекали, аж поки висохне папір. Із-під столу Марсель дістав пляшку з самогоном. Вдивлялися в дві картки фотопаперу, прищеплених до шнурочка дерев’яними прищіпками, й по черзі пили горілку із пляшки. Знову якась дивна й незвична для нього ситуація. Він подумав, що в Європі існує якийсь повсюдний звичай або церемонія, оскільки вияв близькості й довіри дуже часто виражається спільним вживанням алкоголю.
Із горища Марселя він повернувся на віллу добряче п’яним і приєднався до солдатів у залі. П’ючи з ними пиво, прислухався до розповідей про їхніх дружин, наречених і дівчат. Роздивлявся фотографії, які вони квапливо діставали з портмоне. Кивав головою, вдивляючись в усміхнені обличчя молодих жінок зі збляклих, пом’ятих світлин: Джоан на кухні, Сюзен на дні народження Пат-рика, їхнього синочка, Мерилін на весіллі брата, Діана купає їхню донечку, Джейн під ялинкою в домі його батьків, Дженіфер на пляжі в Маттітук на Лонг-Айленді...
Знудьгованим молодим чоловікам дуже кортіло розказувати про свою тугу. Уперше в житті він переконався, як це важливо мати когось, за ким скучаєш. Для тих молодих чоловіків довкола нього це було чи не найважливішим. Водночас це їм зовсім не заважало витріщатися з неприхованою жагою на молоденьку дівчину в чорному платтячку, із зав’язаним на талії мереживним фартушком, і на її сестру-близнючку. Скучаючи за своїми Дженіфер, Джейн, Мерилін та іншими обожнюваними дружинами і подругами, ці хлопці ні на мить не переставали бути самцями. У нього в портмоне не було жодної такої світлини...
Він не пам’ятав, після якої пляшки пива йому почало здаватися, що сестри Ендрюс співають просто чудово. У будь-якому разі для нього це був виразний знак, що саме в цю мить настала пора завершувати ще один день. Він не пам’ятав і того, чи сам дістався до своєї кімнати. Наступного ранку перше, що він зробив, — підставив голову під струмінь холодної води, що текла із золотих кранів у ванні. Потім він підійшов до вікна й обома руками набрав із підвіконня свіжого пухнастого снігу, що нападав за ніч, розтер ним обличчя, спину й груди. Від дотику холоду стало менше крутитися в голові. Та все ж таки п’ятницю, друге березня 1945 року, він зустрів дуже п’яним...
Знову ліг у ліжко й з усіх сил намагався не заплющувати очей. Лише тоді стеля не крутилася довкруж люстри й не підступала нудота. У нього було тяжке похмілля. Не пам’ятає, коли він перестав обіцяти собі й подумки повторювати, що вже «ніколи-ніколи не питиме». Врешті заснув.
Десь опівдні його розбудили гучні крики, що долинали із зали. Він поквапом загорнувся в простирадло й вибіг із кімнати. Солдати, що з’юрмилися біля офіцера, який зачитував із листа «наказ», підписаний «генералом Д. С. Паттоном», нагадували йому ошалілих від радості фанатів на стадіоні після переможного матчу своєї бейсбольної команди. Він не розумівся на бейсболі, бо терпіти не міг цього виду спорту. Не міг втямити, що спонукає людей на те, що вони готові присвятити стільки часу на таку марну річ, як бейсбол.
Американці зайняли Трір!
Збуджений тієї новиною, він повернувся в кімнату. Вирвав із записника кілька аркушиків й почав писати. Хотів описати це місце, цю мить, ці переживання. Не знав, навіщо. Просто хотів це зафіксувати словом, поки воно не зникне або не зітреться в пам’яті, а потім, колись, поділитися з іншими. Він ще ніколи не відчував такої нагальної потреби. Пригадав, як однієї ночі Артур, який після подій у Перл-Харбор цілими ночами просиджував у редакції, нетерпляче очікуючи на новини з Га- вайських островів, сказав йому:
— Стенлі, настане така пора, коли тобі буде замало фотографування й ти захочеш писати, — і не тільки для себе, тобі захочеться писати для інших. Це дуже сильне прагнення, однак небагато людей піддаються йому, бо їхній страх сильніший за прагнення. Страх, що їх визнають бездарними, звинуватять у графоманстві, страх відкритися, бо письмо — це ще й поступка своєрідному ексгібіціонізму, а ще побоювання, що історія, яку вони хочуть переповісти, надто незначна. Той паралізуючий страх придушує в них це прагнення й призводить до того, що книга, яку вони виношують у собі, яка в них зачата, ніколи не з’явиться на світ. Та декотрі не піддаються цьому страху й починають виношувати свою першу книгу.
Я вже старий, але так насправді ніколи й не відважився на подібну справу. Мене завжди щось стримувало. Писання було для мене і лишилося урочистим актом у дуже важливому релігійному обряді. Я відразу падаю на коліна. У нас, євреїв, — старих, справжніх євреїв, а не емігрантів із Брукліна, — це має інше значення, на відміну від безбожників та іновірців. Справжній єврей не напише свої прохання до Бога невмитим і в шортах! А тим паче не піде в шортах і мокасинах до Стіни Плачу! Ні! Тому, коли б я писав книжки, то сідав би до столу в смокінгу. У найкращому з тих, що у мене є. Але в мене нема ніякого смокінга, Стенлі. Ти добре знаєш, що я ненавиджу смокінги. Вони нагадують мені клоунське вбрання у цирку. А для мене цирк, — це сморід коней, яких поганяють батогом, і великі заплакані очі переляканих слонів. Чи бачив ти, якою великою є сльоза у слона, Стенлі? Придивися коли-небудь...
Я, між іншим, нашкрябав подумки кілька, може, й вартісних книжок, — додав він наприкінці, — але все ще боюся, що навіть моя шухляда кепкуватиме з мене, коли я сховаю в ній свій перший рукопис. Але ти, Стенлі, це щось інше. Ти молодий ідо того ж вразливий, на відміну від мене. Я бачу це на твоїх світлинах. Інколи вони, як казав мій улюблений єврейський письменник Франц Кафка, маючи на увазі книжки, а не світлини, — наче «сокира, яка розбиває море, що замерзло в нас». У тебе це виходить...
Тож, щойно почуєш в собі той поклик, не вагайся. Пиши. Не бійся того, що люди скажуть чи подумають про  
це. Завжди знайдуться якісь щенята, що сіпатимуть тебе за штани. Сам розумієш, що критики мусять бути. Інколи ми навіть їх публікуємо. За великі гроші. Ти ж бо пам’ятаєш, як критики топтали Гемінґвея після публікації його перших повістей? Питатися письменників, що вони думають про критиків, однаково, що питатися, як вуличний ліхтар ставиться до собачок, що задирають на нього лапку. Будь тим вуличним ліхтарем. Посилай усіх у сраку!. Пиши, хлопче. Пиши...
Того дня вони зустрілися із Сесіль пізно ввечері. Сіли на найбільшій канапі посеред зали й перекрикували гомін солдатів, які того вечора були ще більше напідпитку і ще більше галасливі, ніж завжди. Він виразно бачив їхні жадібні погляди, що майже роздягали Сесіль. Однак ніхто з них не підсів до них. А коли хтось із них і наважувався, то варто було їй зневажливо підняти брови, як ба-жання у того сміливця враз щезало.
Сесіль була замисленою. У її голосі відчувалася втома, ба навіть смуток. На початку сказала, що «Трір взято без особливого опору й практично без людських жертв з боку союзників».
—Для долі війни це не має великого значення, хіба що психологічне та пропагандистське, — сказала вона. — Але й це, як ви бачите, береться до уваги. — Вона з усмішкою показала на святкуючий натовп солдатів. — Уже завтра можете бути там. Якщо захочете, — додала вона офіційним тоном, поглядаючи на папери, які принесла з собою й розклала на колінах. — Мені вдалося роз-добути печатки й підписи на всіх потрібних документах. Вам же хочеться, правда? — Вона підняла голову й уважно поглянула йому в очі.
Звісно, він хотів! Нарешті з’явилася можливість потрапити в місце, в якому він дуже хоче опинитися. Нарешті!
—	 Коли я можу туди вирушити? — спитав він, невміло приховуючи своє хвилювання.
—	 Може, завтра? Удосвіта, — відповіла вона, перебираючи папери на колінах і не підводячи очей.
Він підсунувся ближче до неї й ніжно торкнувся губами її щоки.
—	 Тож завтра, удосвіта, — прошепотів.
У ту ж мить почулися гучні оплески й викрики, але Се- сіль їх ніби не помічала. Дивилася на нього, ігноруючи захват, який він необачно спровокував своїм учинком.
—	 Не звертайте уваги на тих зголоднілих самців, — прокоментувала вона, посміхаючись, — я вже давно звикла до цього.
Після тривалої паузи вона відкрила шкіряну військову сумку, що стояла біля її ніг і дістала звідти пляшку.
—	 Той самий, ірландський. Я оббігала всі забігайлівки в цьому місті, щоб його знайти...
Тут, на цій канапі, цей віскі не смакував так, як тоді, у ванні. Хоча й справді був точнісінько такий же. Оригінальний «Педді айріш віскі» з міста Корк. У якийсь момент галас у залі став таким, що їм, аби розчути одне одного, доводилося кричати. Певним чином він був вдячний тим солдатам. Особливо тоді, коли Сесіль, якій урвався терпець, наблизила губи до його вуха й, ніби дражнячи його своїм теплим повітрям, сказала:
—	 Пане Бредфорд, я зараз візьму наше віскі й піду в туалет. Ви тут ще трошки посидьте, а потім, вдаючи, що втомилися, підете до своєї кімнати. Я чекатиму на вас під вашими дверима. Ви ж самі розумієте, що тут нам не вдасться нормально порозмовляти, чи не так? — спитала вона, посміхаючись і поправляючи волосся. — Якщо ми встанемо з канапи і разом вийдемо, то, повірте, завтра в штабі ця тема буде важливішою і більш обговорюваною, ніж визволення Тріра...
Не чекаючи відповіді, вона заховала пляшку в сумку й, потиснувши йому руку, наче під час офіційного прощання, встала. За мить вона зникла в глибині коридора.
Він пішов до своєї кімнати. Не бачив Сесіль, але знав, що вона тут. Відчував запах її парфумів. Коли він відчинив двері, вона вже стояла за ним, торкаючись його стегном. Він пропустив її вперед. Вона зняла піджак і кинула на ліжко. У руці вона тримала пляшку. Вони сіли одне біля одного на край ванни. Мовчали. Вона подала йому пляшку й, нахилившись вперед, торкнулася пальцями білої полірованої кришки рояля. Уперше в житті він не знав, що чинити. За мить вона схилила голову йому на плече. Він обережно просунув пальці в її волосся і, збираючи його в пасма, почав цілувати. Нараз вона роззулася й зірвалася з місця. Підбігла до нічної лампи, що стояла на столику. Потім до вимикача біля дверей. Сніп світла прорізав морок кімнати, падаючи на ліжко й рояль.
— Я зіграю що-небудь для тебе. Як обіцяла, — сказала вона, розпускаючи волосся. .
Він дивився, як вона роздягається для нього. Гола, вона сіла на рояль і почала грати. Пальцями ніг. Обох ніг. Біле, чорне, біле, чорне, чорне, чорне... Високі ноти зі стиснутими стегнами. Потім одночасно чорні й білі клавіші по всій клавіатурі. Він не слухав. Дивився. Тільки дивився.
Опісля, в ліжку — перш ніж, притиснувшись до неї, заснути, — він цілував ці пальці. А вранці, здивований її відсутністю, розбуджений стуканням у двері, він відчинив і найперше почув: «Чекаємо на тебе, не кури зараз, закуриш у машині», а потім відчув доторк її долоні на своїй щоці. Поки вони доїхали до того злощасного КПП у Конці, він викурив цілу пачку...
Коли вони повернулися з прогулянки по бункерах під дерев’яний бар’єр у Конці, щербатого британського капрала на місці не виявилось. Варто було зникнути одному із закомплексованих бюрократів, як світ докорінно перемінився. Сесіль не треба було навіть показувати жодного «документа». Вистачало її мундира, щоб бар’єр одразу піднявся.
Вони намагалися в’їхати до Тріра з різних боків. І щоразу їх завертали. За даними Сесіль, вони мали дістатися до готелю під назвою «Порта Нефа» в центрі міста. Сесіль не знала точної адреси. Тільки в районі Константінштрас- се, коли вони в’їхали в місто з південного боку, їм вдалося вмовити якогось переляканого перехожого провести їх до будинку, обвішаного американськими прапорами.
А перед цим, посередині Константінштрасе, в самому центрі міста, вони зупинилися перед широкою, овальною і глибокою, мінімум на п’ятдесят футів, вирвою від бомби. Довкола усієї вирви палали багаття. На дні конусоподібної ями, стоячи по коліна у крижаній воді, кілька чоловік розгрібали й пакували уламки в брудні брезентові мішки, які за допомогою канатів піднімали нагору. їх освітлювало пломіння зі смолоскипів, запханих у щілини по краях вирви. Це нагадало Стенлі кадри з популярно- наукового фільму про будову єгипетських пірамід. Але це був не фільм. Все відбувалося насправді. У самому центрі міста! Так, ніби скинули бомбу на Таймс-сквер! Досі він не міг собі таке уявити, а тут це побачив! Він рвучко шарпнув дверцята фургона й вискочив надвір. Підбіг до самого краю вирви, ліг на землю і, звісивши голову вниз, почав фотографувати. Підняті вгору руки з уламками ка-міння, наповнені брезентові мішки на тлі палаючих смолоскипів, силует чоловіка з сигаретою в зубах, який жилавими руками намагається загнути сталевий прут, що стирчить з бетонної брили, заваленої груддям чорної землі.
Фотографував...
Коли Стенлі вернувся в машину, Сесіль дивилася на нього, мов заніміла. Коли він сів, подала йому запалену сигарету. Шофер відразу ж рушив. Перехожий, який по-годився стати провідником, дивився на Стенлі, нічого не розуміючи, як на божевільного після нападу безумства. На сидінні у фургоні він намагався відсунутися від нього подалі, щоб не торкнутися його вкритого грязюкою плаща. Та йому це не вдавалося, особливо на крутих поворотах вузеньких вуличок.
Перед оздобленим зірчасто-смугастими прапорами фешенебельним готелем «Порта Негра» йому довелося пройти триразовий контроль. Стенлі звернув увагу, що за кожним разом до нього приглядалися все підозріліше.
Увійшли до освітленого холу. За стійкою портьє сидів американський солдат у зеленому береті. Із нудьгуючим виразом на обличчі він курив, поклавши ноги на маленький столик, на якому було повно брудних чашок. Цей  
солдат як дві краплі води був схожий на британського капрала біля бар’єра в Конці. Стенлі мовчки поклав на стійку свій паспорт і відразу приклав палець до вуст, даючи знак Сесіль, щоб вона цього разу промовчала. А коли солдат, сторінка за сторінкою, роздивлявся промоклий паспорт, Сесіль подала Стенлі картку з великою печаткою. Солдат, здавалося, поринув у вивчення паспорта і не звертав на них ані найменшої уваги.
—	 Мене звати Стенлі Бредфорд, я кореспондент «Нью- Йорк Тайме», — сказав він, перериваючи це дивне мовчання. — Мій візит погоджено зі штабом генерала Паттона. Може, ви будете такі ласкаві й глянете в цей документ...
Тоді солдат взяв зі столика, на якому ще мить тому тримав свої ноги в заболочених черевиках, поплямова-ний рушник і, подаючи йому, сказав:
—	 Тільки спокійно, усе по черзі. Спершу я хотів би розібратися з вашим фото у паспорті. Щось я вас на ньому не впізнаю. Ви не схожі на серйозного репортера, ви схожі на когось, хто щойно виліз із каналізаційного люка або з окопу. Витріть обличчя.
Сесіль розсміялася на весь голос, сперлася ліктями об стійку і звернулася до солдата:
—	 Пан Бредфорд хвилину тому на Константінштрассе фотографував для своєї газети докази перемог нашої армії. Тому він має такий вигляд.
Вона витягла з кишені піджака хусточку, скропила її парфумами і, звертаючись до солдата, сказала:
—	 А тією брудною шматою, яку ти, рядовий, «як там- тебе-звати», подав пану Бредфорду, можеш собі чистити черевики. Я не пригадую номера статті військового статуту, де записано, що солдати американської армії, спілкуючись із цивільними, повинні дотримуватися охайності й чистоти. Але я можу це дуже швидко уточнити. Окрім цього, рядовий «як-там-тебе», на твоєму мундирі має бути табличка із твоїм званням, прізвищем та іменем. На це є теж окрема стаття в статуті. Її номер я теж можу уточнити. На твоєму мундирі немає такої таблички, до того ж у тебе, хлопче, розстебнута ширінка...
Вона обернулася спиною до переляканого солдата, відвела Стенлі вбік і почала обережно витирати хустин-кою його обличчя.
—	 Справді, ти маєш вигляд сантехніка, який щойно виліз із каналізаційного люка, той недоумок мав рацію, — прошепотіла вона йому на вухо. — Я не знала, що це для тебе настільки важливо. Ти захопив мене цим, я дуже боялася, що ти впадеш у ту діру, що станеться щось погане. У тебе чудові блакитні очі, зараз я зітру грязюку з твоїх вій, заплющ очі, не відкривай, тримай заплющеними, у зморшках довкола очей пісок, я легенько приберу його, у тебе такі милі зморщечки довкола очей, ти, певно, часто посміхаєшся, не відкривай ще очей, ще хвильку потерпи, у тебе на повіках якісь сірі плями, а тепер відкрий очі, широко, як учора...
Затим вона м’яко взяла його за підборіддя й поверну-ла голову до солдата.
—	 А тепер, рядовий «як-там-тебе», впізнаєш обличчя Бредфорда на знімку в паспорті? — спитала вона голосно.
Вражений хлопець поправив берет, підняв з підлоги ганчірку й поспіхом стер грязюку зі своїх черевиків, його штани були застебнуті, а на кишеньці мундира під золотистим гудзиком висіла табличка, яку він поквапом причепив догори ногами.
—	 Так точно! — крикнув він, ставши струнко.
На стійці лежали ключ, картонна мапа й сірий кон-верт.
—	 Цивільний С. Бредфорд із підрозділу «Нью-Йорк Тайме» зареєстрований окремим наказом. Мені доручено розмістити його в номері двісті п’ятнадцять. Разом з наказом надійшла радіотелеграма для лейтенанта Сесіль Галлей. Слід розуміти, для вас? — доповів він, дивлячись на Сесіль.
Стенлі посміхнувся, глянувши на неї. Подумав, що коли повернеться до Нью-Йорка й привітається з Арту-ром, то представиться саме так: «Цивільний Бредфорд із підрозділу «Нью-Йорк Тайме» доповідає про повернення з війни».
Сесіль не відповіла йому посмішкою. Мовчки взяла сірий конверт. Розірвала його й уважно читала текст, написаний на вирваному із зошита в клітинку нерівному аркуші. Потім передала його шоферу, який весь час стояв осторонь, і сказала:
—	 Марселю, до півночі я мушу бути в штабі, уточни, будь ласка, де ми зможемо якнайшвидше заправитися.
Марсель без зволікання вибіг із готелю. Сесілія піді-йшла до стійки і взяла солдата за вилогу мундира.
—	 Ви дозволите? — спитала вона спокійним голосом, відпинаючи табличку. — Я хотіла б це взяти собі. На згадку. А щодо статуту я пожартувала. Можна?
Вона замовкла. Затиснула табличку в кулаці й, повернувшись до Стенлі, прошепотіла:
—	 Дай про себе знати, Стенлі. Я хотіла б іще коли-небудь заграти для тебе.
Він дивився, як вона швидкою ходою виходить із го-телю.
Усе сталося так швидко. Він витягнув сигарети. Сів верхи на валізу й закурив. Заплющив очі. Запах тютюну змішався з парфумами Сесіль...
«Квартирування» в номері двісті п’ятнадцять у готелі «Порте Негра» в Трірі на початку березня 1945 року дозволило йому збагнути — вже першої ночі, — наскільки він звик до комфорту, який відчув у Бельгії, а затим у Люксембурзі. По-перше, залишився цілком самотнім. Він більше не був незрячим, якого хтось кожного разу переводить на другий бік вулиці. Після від’їзду Сесіль він справді став «цивільним», який постійно ходить туди-сюди по об’єкту. Ним ніхто не цікавився, ніхто не міг або не хотів надати йому жодної інформації. Щоправда, у готелі зупинився офіцер-пропагандист, Стенлі навіть знав його прізвище й номер. Той офіцер теоретично повинен був спів-працювати з ним, однак їм не вдалося зустрітися. По-друге, номер двісті п’ятнадцять мав такий вигляд, як палата в психіатричному шпиталі для бідних. У цьому приміщенні, розміром з його кімнату у віллі в Люксембурзі, розмістили дев’ять двоярусних ліжок і чотири шафи, прибравши звідти все, включаючи умивальник, стіл і стільці. У цьому номері можна було хіба що стояти або сидіти, ну й, звичайно, лежати на ліжку. Це нагадувало йому пластунський табір в Єллоустоні, до якого він їздив зі своїм класом у початковій школі. Різниця полягала лише в тому, що до кімнати в дерев’яному бараці заходив учитель, гасив світло й западала тиша. Тут було інакше. Тихо ставало лише тоді, коли він, стомлений, засинав, незважаючи на галас. Але найчастіше йому вдавалося лише на хвилю задрімати. Довкола нього не було так званих простих солдатів. Прості солдати не мали доступу до штабу в «Порта Негра». Довкола нього були офіцери американської армії. Сімнадцять чоловік. Досі він ще не перебував на такій малій території впродовж тривалого часу із американськими офіцерами, однак ті, хто бував у номері двісті п’ятднад- цять, були, м’яко кажучи, зборищем диваків. У одного була депресія, і він практично вставав із ліжка тільки тоді, коли йому припекло. І це було ще нічого. Набагато гірше було те, що він спав і їв, не роздягаючись і не вмиваючись. Інший доконче хотів на війні навчитися грати на гітарі, щоб після повернення справити враження на свою по-дружку. Тому він безперестанку бренькав одне й те саме. Прокидався і брав у руки гітару, повертався зі служби — й хапався за гітару. Та найгірше було те, що перед сном він виводив із себе усіх своїм бреньканням. Третій обов’язково хотів розсмішити й за всяку ціну викликати захоплення гучним відригуванням. Він мав намір проригати всю англійську абетку. Одним духом. Четвертий до війни був чемпіоном з кидання дротиків у своєму містечку в Північній Дакоті й безупину тренувався, використовуючи мішень, прикріплену до дверей шафи поряд з койкою Стен- лі. Він міг кидати дротики цілий вечір. Якщо хтось із них врешті-решт примушував згасити світло, тоді ця «помилка природи» запалювала ліхтар і кидала далі. Ще один постійно розповідав «на добраніч» історії зі своєї подорожі, — як виявилося, лише єдиної — до Канади. Щоразу одне й те ж, намагаючись будь-що перекричати гітариста, придурка-майстра з ригання й чемпіона з метання дротиків. Теж трохи несповна розуму, але доволі симпатичним був ще один офіцер. Сам себе він називав «американським поляком єврейського походження» з Філадельфії. Він невгамовно розказував усі, які знав, єврейські анекдоти. Що цікаво, виключно єврейські. Наче не було інших анекдотів, як, наприклад, про тупоголових поляків. Справді, він знав їх дуже багато, але це зовсім не означало, що всі хотіли їх слухати, причому щовечора. Один з анекдотів дуже розсмішив Стенлі, а решті він не сподобався. їм до вподоби були більш примітивні. Такі, як про «попіл із євреїв у коробці з-під сірників». Він вирішив, що відразу ж після повернення розкаже той анекдот Артуро- ві. І повторював його сам собі, щоб не забути. Здебільшого він майже завжди забував анекдоти...
«Приходить єврей до синагоги. Вклякає в першому ряду й голосить, заважаючи молитися іншим: „Боже, пошли мені п’ятдесят доларів. Боже, пошли мені п’ятдесят доларів...“ Голосить і голосить. Через деякий час із заднього ряду встає з колін роздратований інший єврей, підходить до нещасного небораки з першого ряду, що продовжує голосити, й сичить йому розлючено на вухо, витягаючи з кишені гаманця: „На, візьми свої п’ятдесят доларів і котися негайно звідси! Ти нам заважаєш! Ми тут молимося про справді пристойні гроші...“».
Зрештою з-поміж сімнадцяти сусідів по кімнаті можна було на пальцях однієї руки полічити тих, хто був цілком нормальний. Нормальний у його розумінні.
На щастя, він проводив у номері небагато часу. Вранці прокидався під тринькання гітари з розстроєними струнами, лаявся, калічачи ступні дротиками, розкиданими по підлозі, потім виходив до вмивальні, бо важко було назвати те приміщення, на четвертому поверсі, душовою, ставав під душ серед голих солдатів. У декого з них не було жодних проблем із публічним показом того, як вони давали собі раду з вранішньою ерекцією. Потім він вертався в номер, одягався, брав фотокамеру й вирушав до міста. Внизу, на реєстрації, перед виходом із готелю він уточнював, чи немає для нього якоїсь інформації.
Він чекав звісток від... Сесіль. Можливо, тому, що лиш вона знала, де він перебуває. А можливо, й тому, що це вона була дорогою до інших. Наприклад, до Доріс. Це виглядало дивно, але так було. Він не вбачав нічого негожого в тому, що Доріс була «там», а Сесіль — «тут». Він сприймав це, як два відокремлені світи. До того, першого, він повернеться, а в другому він перебуває зараз. Вірність, лояльність? Ні. Він так не сприймав цього. Нітрохи. Ці дві жінки зустрілися лиш раз. Найближче між собою вони були через конверт, який, підсунутий рукою Сесілії, він знайшов біля дверей своєї кімнати на віллі в Люксембурзі...
Але до останнього дня його перебування в Трірі від Сесіль не було жодної звістки. Вранці він виходив з готелю «Порта Негра» й вимірював кроками місто вздовж і впоперек. Уже після кількох годин першого дня він відкрив для себе, що вирва від бомби на Константінштрассе не була чимось винятковим. Таких шрамів на мапі цього міста було безліч. Зрештою, більше місць зі шрамами, ніж без них. І англієць, і Сесіль казали правду, коли говорили: «Трір не має для нас великого значення». Трір був вимерлим містом. Більшість мешканців цього вісімдесятити- сячного міста полишила свої домівки, як тільки Трір став мішенню нальотів. Містом, яке не мало особливого зна-чення. Спершу його методично бомбили два повітряні дивізіони американської армії за незначної підтримки британської авіації, а потім здобули американці без «серйозного опору». Бо насправді не було за що битися. Залізничний вузол і вагонобудівний завод на лівому боці Мозеля було знищено під час нальотів наприкінці 1944 року, так само, як і аеродром у районі Ойрен. Стенлі не міг збагнути, навіщо після «ліквідації стратегічних об’єктів» майже безлюдне місто знову бомбували в січні цього року. Повністю вигоріла базиліка, руїни тисячолітнього собору, на місці історичного музею лишилися купи руїн.
Уже після першого дня він перестав фотографувати зруйновані будинки. їх було надто багато. Він бродив містом і шукав буденності. Жодна війна не здолає хід речей, і лише картини нормального життя промовляють до  
уяви. Війна є неприйнятною для свідомості людей. Вона така чужорідна й болісна, як пухлина в мозку. Зокрема для тих, хто війни ніколи не переживав. Для читачів у Нью-Йорку вже четверта світлина з вирвою від бомби буде нудною. Подумають, що — як міг би сказати Артур — «сіоністський „Тайме“ докотився до того, що рекламує завод з виробництва бомб або літаків». Тому він хотів віднайти тут, у щойно визволеному Трірі, ознаки нормального життя. Незважаючи на те, що нічого нормального тут ще й не могло бути. Та все ж таки воно було, хоча й у якихось певних обставинах. Варто було лише відповідним чином на це подивитися і трошки обдурити світ. Гля-нути на звичний побут крізь «уламки» війни. Він знав, що без «війни» буденність як тло теж нікому не цікава.
Літній чоловік у капелюсі вибивав ціпком вицвілий килим на гімнастичній перекладині. Стенлі виставив об’єктив так, щоб було видно погнуту перекладину, частину подвір’я, фіранки у вікнах помешкань і частину даху з дірою у черепиці, звідки стирчав білий прапор, продірявлений у кількох місцях осколками. Перекладина, вікно з фіранками й чоловік повинні бути на світлині дещо розмитими. Головне — дірки від осколків на білому прапорі. Вони привносили драматизм. А йому важливо було створити замальовку, сюжетні ходи якої підкаже уява.
Черниця, яка годує голубів на опустілому майдані, де від пам’ятника залишився тільки фрагмент цоколя, що виступає з руїн. Кілька жінок біля військової вантажівки тягнуть угору руки в очікуванні на буханець хліба, який роздає американський солдат. Худющий пес, що п’є воду з каски на сходах зруйнованої церкви. Маленький хлопчик, який котить перед собою величезну шину, котра щоразу перекидається на вивернутому камінні.
Він ходив по Тріру й фотографував, намагаючись віднайти серед сцен буденності те, що йому здавалося незвичним. Коли йому ставало холодно, він сідав серед людей, що грілися біля металевих дротяних кошиків із розжареним вугіллям. Хоча й уже був початок березня, але в Трірі все ще стояла зима. Усюди його приймали цілком дружелюбно.
Він пригадав одну розмову з англійцем. Патгон, на його думку, хоч інколи й поводився — як політик і як генерал — наче слон у посудній крамниці, все ж таки, що було дуже нетиповим для нього, подбав про одну річ. Навчений досвідом перебування в Італії, він зажадав, щоб американські солдати поводились у Німеччині як визволителі, а не як завойовники. В окупованій Італії, і ця звістка швидко облетіла Європу, американці саме так і поводилися, мов бундючні завойовники. У той час як мільйони італійців лишилися бездомними й голодними, американські офіцери розважалися в люкс-готелях, сприяли процвітанню чорного ринку й залюбки користувалися гостинністю домів, які ще зовсім недавно з такою ж помпою приймали есесівців. Генерал Паттон ні за яку ціну не хотів допустити до цього й суворо карав за таку поведінку.
Стенлі пробував розмовляти з людьми, що грілися разом із ним біля вогню. Не дуже успішно. Познайомившись, він переважно вислуховував монологи, з яких розумів небагато. «Hitler kaput», «Krieg», «Frieden», «Zukunft» ...
Коли смеркалося, він повертався до «Порта Негра» і щось з’їдав у сірому від тютюнового диму готельному ресторані, переобладнаному під військове казино. Це місце нагадувало йому шпитальну їдальню в Гарлемі...
Йому довелося готувати матеріал про те, як помирають люди в американських шпиталях. Чоловік Артурової прибиральниці помер там, у коридорі, лише тому, що в нього не було страховки. Тобто вона була тимчасово не-дійсною, оскільки він не сплатив чергового внеску. По-чинався навчальний рік, і він витратив усі гроші на під-ручники, ранці й форму для своїх чотирьох дітей. І не знав, що його зіб’є автомобіль раніше, ніж він збере гроші на внесок. А поки в бухгалтерії шпиталю встановлювали, що це був «випадок, пов’язаний з небезпекою для життя», він просто помер. Артур особисто поїхав до того шпиталю, узявши з собою Стенлі та інших фотографів.
Він ніколи до того не бачив Артура таким розлюченим. Ніколи й не чув таких прокльонів. Пам’ятає, як переляка-ний директор шпиталю розмахував перед ними якимось паперами. Артур вирвав їх з його рук і сказав:
— Сучий ти сину! Засунь ці рахунки собі в дупу. А потім піди й висерись ними в брудну діру свого смердючого нужника на першому поверсі, який рік не мили. Замість того щоб дати йому кисню, ти перевіряв стан його рахунку?! Так?! Я знищу тебе, паразите. Я зроблю все, щоб тебе прикінчити!
І зробив. Репортаж зі шпиталю викликав шок. Вони надрукували його в суботньому випуску «Тайме», який виходив подвійним накладом. Через тиждень директора звільнили. Та це зовсім не означало, що щось змінилося. З причини несплачених внесків люди й надалі помирали у коридорах шпиталю. Артур проявив себе як «імпульсивний соціаліст», бо в даному випадку це торкалося його особисто. Проте Америка як спільнота не стала після цього більш соціалістичною.
Він ковтав свою порцію безбарвної кваші, насипаної з алюмінієвого казана в щербату тарілку, запивав узваром з нерозпізнаних фруктів і відразу піднімався устеленими недопалками сходами в номер двісті п’ятнадцять на третьому поверсі. Під звуки розладнаної гітари й стукіт дротиків він продовжував писати довгого листа до Доріс. Коли у нього зникало, як він це називав, натхнення, тоді він записував з пам’яті, нумерував світлини за їхнім значенням, намагаючись придумати якісь достойні підписи під ними.
Уже перед північчю, все ще у вівторок шостого березня, «американський поляк єврейського походження з Філадельфії» поміж першим і другим анекдотом про євреїв, під голосне хропіння, що долинало з різних боків, сповістив усіх у номері, що «американська армія визволила Кельн». Стенлі миттю зіскочив із ліжка, уже вкотре вколовся голкою дротика, що валявся долі, брутально, як тільки вмів, вилаявся, одягнувся й спустився в хол. У перегородці для листів під номером двісті п’ятнадцять лежав конверт «редакторові Стенлі В. Бредфорду». Заспаний капрал за стійкою реєстрації не хотів йому видати конверт без посвідчення особи. Стенлі вернувся в номер. Дістав із піджака паспорт і знову збіг сходами вниз.
У сірому конверті були два аркуші. На одному, написаному від руки, Сесіль повідомляла: «Кельн — його найголовніша частина — наша. Доберися туди із заходу. Сесіль». На другому аркуші був текст англійською, французькою і німецькою мовами, завірений печаткою і підписом самого Паттона: «Цим уповноважуємо пана редактора Стенлі В. Бредфорда у здійсненні його професійних обов’язків в ім’я вищих цілей і загального блага. Просимо об’єднані сили союзних армій всіляко сприяти в цьому...».
Він перестав читати. Йому вистачило вже того, що він діє «в ім’я загального блага союзних армій». Посміхнувся. Уявив собі, як сміялася Сесіль, вистукуючи на друкарській машинці зміст цього документа. Лейтенант Сесіль Галлей чудово знала, щр його турбує зовсім не «благо союзних армій». А передусім «зло», вчинене будь-якою армією. Він розповідав їй про це в деталях того незабутнього вечора з ірландським віскі на канапі у віллі в Люксембурзі.
Він повернувся в номер, схвильований цією новиною. Задумався, звідки Сесіль знала ініціал «В» його другого імені. Фактично він мав друге ім’я Вільям, на честь його любого дідуся з боку батька. Це дідусь Вільям подарував йому перший фотоапарат і тим самим докорінно змінив його життя. Він ніколи не вживав друге ім’я. Окрім Ен- дрю, батьків, священика, який давно помер, і одного чиновника у глухому маленькому містечку штату Пенсиль- ванія про це ніхто не знав. Принаймні не повинен знати. Ні в його паспорті, ні в правах водія, ні на дипломі з Прін- стона не було такої примітки. Усюди, як йому здавалося, він фігурував як Стенлі Бредфорд. Це було схоже на те, що всі його документи свого часу ретельно вивчили американська і, можливо, британська контррозвідки. «Дорога мадам Кальм, привітайте мене як свого», — подумав він, здивовано хитаючи головою. Ще раз переконався, що 
Сесіль уміє так тонко передати важливе повідомлення, що мало хто, крім нього, зміг би його розшифрувати.
І знову він пакував валізу. Так і не зміг склепити очей, хоча вже почало світати. Тільки-но за вікнами засіріло, він востаннє встав зі свого ліжка в номері двісті п’ятнадцять у готелі «Порта Негра» в Трірі. Спершу старанно позбирав з підлоги дротики. Затим, посміхаючись собі під ніс, розклав їх — голками вгору — зразу ж біля ліжка потенційного чемпіона гри в дартс з Північної Дакоти.
За годину він уже сидів зверху на купі картоплі під дірявим брезентом військової вантажівки, що перевозила одним вантажем картоплю, вугілля і додаткове обмундирування для американської армії, яка внаслідок «спільних зусиль союзницьких армій» дісталася до Кельна...
Кельн, Німеччина, четвер, одразу після півночі,
8 березня 1945 року
Він не полічив, скільки разів вантажівка зупинялася по дорозі. Коли вони ставали, шофер відкидав брезент, показував картоплю, вугілля, мундири і паспорт Стенлі разом із папером від Сесіль. Зупинки тривали по кілька годин. Щоразу найбільше уваги приділялося його доку-менту. І щоразу він нишком тицяв шоферові в руку кілька банкнот. Він не пригадає, щоб якась подорож у його житті коштувала йому дорожче, ніж ця подорож на купі картоплі з Тріра до Кельна.
Було темно, коли шофер у черговий раз відкинув брезент і злостиво сказав: «Ми, бляха, нарешті на околиці цього довбаного Кельна». Стенлі глянув на годинник. Було кілька хвилин по опівночі. Затерплий, вимучений і промоклий до нитки, він зсунувся на колінах з купи картоплі й виліз із вантажівки. Вони спинилися на майдані перед величезною будівлею з гостроверхими високими вежами, що маячіли в місячному сяйві. У різних місцях майдану виднілися купи каміння й клубовиння залізного пруття. Він побачив танк, що зупинився неподалік від головного входу до будівлі. Трохи далі стояв гурт американських солдатів.
Стенлі з насолодою випростався. Він ніколи не думав, що просто стояти, випроставши ноги, може бути так приємно. Глибоко втягнув повітря у легені. Нарешті світ перестав смердіти підгнилою картоплею. Шофер тим часом розмовляв із трьома чоловіками. Всі вони були одягнені у довгі коричневі ряси, підперезані білим плетеним шнурком. За мить один із них наблизився до Стенлі. Назвав себе, склавши руки як до молитви. Певне, цей чоловік багато років прожив у Каліфорнії. Тільки в Каліфорнії, поза азіатами й мексиканцями, люди розмовляють англійською з таким сильним акцентом, що їх майже неможливо зрозуміти.
— Наші німецькі брати, безумовно, подбають про вас, — сказав чернець, схиливши голову. — Візьміть, будь ласка, свої речі і йдіть за мною.
Він так і сказав: «ідіть за мною»! Востаннє Стенлі прочитав цю фразу, коли навчався в початковій школі і вчив напам’ять текст з якоїсь п’єси Шекспіра, яку вони мали показати на сцені їхнього шкільного театрика.
Поки він витягував свою валізу з-під тюків з мундирами, довкола вантажівки зібралося багато ченців. Всі вони штовхали поперед себе порожні тачки. Тачки швидко наповнювалися картоплею і вугіллям. Шофер тим часом курив сигарету й спокійно перелічував банкноти. І Стенлі нарешті збагнув, чому американський військовий транспорт по дорозі до місця призначення зупинився біля церкви.
Він довго йшов за ченцем, коли вони обходили будів-лю церкви. Ще ніколи не бачив такого величезного собору. Вони оминали глибокі вирви на майдані, перебирались через уламки зруйнованих стін. Однак сам собор видавався неушкодженим. За кілька хвилин вони широкою вулицею дісталися зі сходів, що стрімко вели вниз. Це нагадувало Стенлі спуск до станції метро в Нью-Йорку. Тільки тут не смерділо сечею. Спустившись, спинилися біля важких, обкутих сталевими листами дерев’яних воріт. їх відчинив інший чернець. «Каліфорнієць» спер- шу обійняв цього другого, а потім щось пояснював йому по-німецькому. Німець-чернець на знак привітання теж склав руки, як до молитви, й темним кордором провів Стенлі до приміщення, дуже схожого на тюремну камеру. Він колись бачив таку у в’язниці в Алькатрасі. Вони були дуже подібними. Ця теж була такою ж похмурою із зар-жавілими ґратами на невеличкому віконці в бетонній стіні. Тільки тут замість нар стояли чотири ліжка, а на стіні висів великий дерев’яний хрест. Лише на одному ліжку був матрац. На матраці лежали простирадло, покривало, рушник, шматок сірого мила, біла свічка й коробка сірників. У кутку стояв умивальник з латунним краном. Із жестів ченця Стенлі зрозумів, що вони на місці. Потім почув, як десь віддалік грюкнули двері.
Запала тиша. Чулося тільки капання води з несправ-ного крана. Він лишився сам у цій похмурій келії. Сів на ліжку, узяв сірники. Спершу засвітив свічку, а потім прикурив. «Якби він зараз помер, то про це ніхто б не дізнався, — подумав він, затягуючись сигаретою. — Ніхто з тих, хто для мене дорогий. Тому що вони навіть не знають, де я є». Він і сам цього не знає. Йому відомо лише, що він у Кельні, за кільканадцять хвилин ходи від величезного собору.
Він ще ніколи не відчував такого неспокою, як тепер. Саме так. Неспокою. Зовсім не страху. Уперше він зумів ці два відчуття чітко відокремити одне від одного. Страх нетривалий і інтенсивний. Як оргазм. Неспокій не такий. Він поволі розливається по мозку й по тілу. І триває. Ці ченці, що ніби зійшли з середньовічних ілюстрацій, цей незвичний собор, ця темінь, це підземелля, що нагадує вхід у чистилище, ці руїни й попелища, ця війна... Мабуть, усе це разом узяте досягло критичної маси й розлилося в ньому дивним непокоєм. У такому місці, як це, важко було не подумати про смерть. Про свою смерть передусім. Із найважливішим питанням, яке не може не виникнути. Що буде далі? Після смерті. Стенлі завжди захоплювала ідея, яка лежить в основі всіх без винятку релігій: залякати смертю, кінцем усього земного, а потім обіцяти безсмертя в якомусь нескінченно щасливому, ідилічному Едемі. Як у наївних малюнках з брошур «свідків Єгови». Але за неодмінної умови, що впродовж єдиного гарантованого життя — принаймні поки що — вони будуть суворо дотримуватися певних правил. У одній з релігій, тій, наприклад, яку сповідували його дідусь, бабуся й мати — батько не вірив ні в якого Бога, — таких правил було рівно десять. І вони були схожі на накази.
В інших релігіях заповідей було набагато більше, зате, переважно, вони більше нагадували поради, якими варто керуватися. І тому були йому ближчими. Та все ж він трактував кожну релігію як міфологію. Біблія й грецькі міфи були для нього книжками з однієї полиці. Хтозна, чому так сталося, адже мати регулярно будила його й Ендрю недільними поранками й посилала до церкви, даючи двадцятий’ятицентівки на пожертву. Ендрю старанно збирав їх, вдаючи, що щось кидає в плетений кошик служки. А потім він за них купив собі свій перший справжній баскетбольний м’яч. Ендрю і досі вважає, що це був найбільший обман у його житті, й додає з іронією в голосі, що «видно, Бог так хотів». А Стенлі справно вкидав монети в кошик. Насамперед тому, що в церкві він сидів поряд із матір’ю й боявся, що вона могла б запримітити його мах-лювання і їй було б прикро. Ендрю це не хвилювало. Молодший брат Стенлі завжди цікавився тільки собою.
Якось у неділю Ендрю не встав з постелі й не пішов з ними до церкви. Мати тоді розплакалася. Від безсилля. Батька це не обходило. Він теж віддавна не ходив до церкви. Стенлі пригадалася розмова батьків на цю тему. «Я не хочу вже вкотре слухати про кару господню, — говорив батько. — Під час проповіді я волів би почути, що дам собі раду, що ми витримаємо, однак я цього ніколи не чую». Єдине, що єднало батька з релігією, це читання молитви перед їжею. Та це радше була звичка, а не визнання віри. Яєчня на сніданок без молитви не смакувала б йому так само, як яєчня без солі.
А коли Стенлі вибрався від батьків до Прінстона, церква і релігія взагалі перестали для нього існувати. Просто
8 Бікі  
одного дня він зрозумів, що віра йому не потрібна і що Бог зовсім не допомагає йому збагнути світ. Своєю непід- твердженою позірною всюдисущістю він тільки все ускладнює. Цієї всюдисущості не помітно на тлі всіх лих і страждань, котрим Бог повинен був протистояти. А значить, Його або просто немає, або світ, буцімто створений Ним, Його зовсім не цікавить. Тлумачення мовчання Бога первородним гріхом людини не переконувало. Навпаки. Якщо так і було, то Бог виявився впертим і мстивим. Усе те зміцнювало переконання, що Бога нема.
Згодом по кількох роках після закінчення університету, ця позиція — поволі й непомітно — почала змінюватися. Він більше не погоджувався з тезою, що «чим менше знаєш, тим більше віриш», яка свого часу була дуже модною серед студентів Прінстонського університету. Хоча свого часу сам піддався її агресивним чарам і, як багато інших, демонстративно носив хрестик на грудях. Він пригадує, що мати під час його приїзду додому була дуже втішена тим його хрестиком і майже розчулена. Вона не побачила, що Христос на тому «розп’ятті» був зображе-ний вниз головою. Така дитяча й наївна маніфестація спротиву, з якої він швидко виріс, коли після університету вирушив у доросле життя. Чим більше він дізнавався, тим менше розумів. І щоразу більше йому бракувало Чогось чи Когось, хто упорядкував би все те, пояснив і означив у межах одного Сенсу або єдиної Теорії з великої літери. Поки що він не знаходив нічого такого. І поступово став допускати думку про те, що це міг би бути Бог...
Він думав про це і зараз, коли, здивований своїм не-спокоєм, вдивлявся в пломінчик свічки, затягуючись сигаретою в похмурій монастирській келії десь у підземеллі зруйнованого Кельна. Почувався тут, як у могилі. Поставив палаючу свічку на умивальник. Уперше в житті він боявся заснути в темноті. Збагнув, що — теж уперше в житті — він задумався про те, чи прокинеться наступного ранку. Адже сон — це маленька смерть.
Кельн. Німеччина, ранок четверга,
8 березня 1945 року
Його розбудив стукіт. Розплющив очі. Крізь заграто-ване віконце в стіні в келію проникало сіре світло. Він впізнав лише «каліфорнійського» ченця, який стояв у отворі навстіж відчинених дверей.
—	 Чи не поснідаєте зі мною? — спитав він з усміш-кою. — Ви, певно, дуже зголодніли...
Стенлі сів на ліжку. Чернець тим часом підійшов до умивальника й налив у два металеві кухлі, які приніс із собою, води. Потім сів поряд зі Стенлі на ліжко. Подав йому чашку з водою й поставив між ними вистелений білою серветкою кошик з кількома скибками черствого хліба.
—	 Шановний пан сержант Медлок, який привіз вас, сказав мені, що ви робите знімки для газети. Якщо бажаєте, я можу вас провести на вежу нашого собору. Звідти видно всі околиці. Сьогодні небо, щоправда, трохи захмарене, але зате спокійне. Ніякої стрілянини з того боку ріки.
Вони сиділи один біля одного і їли хліб, запиваючи водою.
—	 Якої стрілянини? — здивувався Стенлі.
—	 З того берега Рейну, — відповів чернець, поглядаючи на нього. — Кельн по нашому лівому, по західному боці Рейна, є... наш, а на протилежному боці все ще наші вороги. Два дні тому вони висадили в повітря міст Гоген- цоллерна, останній, що залишився, і тому важко дістатися на другий бік ріки. Але це справа кількох днів. З того боку дуже спокійно. Усі німці, що залишилися тут, зустрінуть вас добре.
Стенлі взяв ще одну скибку хліба. Чернець мав рацію, він був дуже голодний.
—	 Тобто з одного боку Рейну німці, а з другого американці?! — уточнив він із недовірою.
—	 Саме так, — відповів чернець і додав: — Один із наших братів пізніше відведе вас до штабу на Кайзер-Віль- гельм-рінг. Гадаю, там вам нададуть необхідну допомогу.
Наші можливості, на жаль, — він показав на кошик із черствим хлібом, — дуже обмежені.
—	 Чи побачу я з вежі собору другий бік, — спитав схвильовано Стенлі.
—	 З вежі нашого собору ви побачите весь Кельн. Наш собор є...
—	 Чи могли б ви мене туди відвести? Просто зараз? — перебив він його, поспіхом ковтаючи останній кусень хліба й нервово хапаючи пачку сигарет.
Він встав, відкрив валізу й дістав із неї фотоапарат.
—	 Ходімо! Ми можемо піти туди просто зараз? — знову нетерпляче спитав він, стоячи перед ченцем з апаратом на шиї.
—	 А ви, часом, не з Нью-Йорка? — спокійно запитав чернець, не рухаючись з місця.
—	 Ні. Я з Пенсильванії, але я здогадуюся, що ви маєте на увазі. Я міряю час так, як міряють його люди в Нью- Йорку. Вибачте. Прошу спокійно закінчувати снідання, — Стенлі підійшов до загратованого вікна. — У вас є ім’я? — запитав він через хвилину. — Як мені до вас звертатися? Я завжди гублюся, коли розмовляю зі священиками. Мені не хотілося б вас образити.
—	 Я не священик. Я чернець. Моє ім’я Мартін. Прізвище Картер. Я не знаю, звідки походять мої батьки, бо я народився в притулку Гринвіч Вілледж у Нью-Йорку. Можете звертатися до мене по імені, якщо хочете, — відповів чернець і, підходячи до нього, спитав: — Ви не почастуєте мене сигаретою? Люблю закурити після сніданку.
—	 Так, звичайно, — здивувався Стенлі й простягнув пачку.
—	 «Галуаз», так? Я теж люблю «галуази», але найбільше ті, старі, зовсім білі, без фільтра.
За хвилину вони вийшли з келії. Йому здавалося, що вночі коридори, якими вони йшли сюди, не були такими довгими. Зовні, в денному світлі все мало інший вигляд. Коли вони вийшли на вулицю, він на мить спинився й заніміло дивився на дві гостроверхі вежі, що стрільчасто виростали з-поміж наче приклеєних до них капел з тисячами фігур святих, вирізьблених з каміння. Досі він ще ніколи не бачив такого!
—	 Який чудовий собор! — сказав він після хвилини мовчазного захвату. — Як добре, що хтось із наших подумав про те, щоб його зберегти й не бомбувати.
—	 Ви так вважаєте?! — відповів чернець. — Я зовсім іншої думки. Так, тепер і наші, й британські генерали в листівках переконують солдатів і мешканців Кельна, що з так званої поваги до культурного спадку вони пощадили цей собор. Та це не вся правда. І пропагандистська нісенітниця. У листопаді сорок третього на собор упали бомби. І якби не захисна оболонка, зведена величезними зусиллями німців упродовж кількох місяців, північна вежа точно впала б. Коли ми пройдемо далі, я покажу вам ту оболонку. Окрім цього, я нещодавно розмовляв із одним польським льотчиком з англійських повітряних сил. Він сказав, що собор зі своїми вежами був прекрасним орієнтиром для бомбардувальників, лише тому його й не знищили. Те, що собор є таким, яким є нині, це чистий випадок. Щасливий випадок... — додав він.
Вони дісталися до головного порталу. Очевидно, сол-дати знали «брата Мартіна», — так вирішив назвати свого провідника Стенлі, — бо, незважаючи на те, що був цивільним, він проходив повз контрольні пункти без жодних проблем. Коли вони опинилися в соборі, брат Мартін відразу провів його під невеликі двері з правого боку й сказав:
—	 Ці двері ведуть аж на верх південної вежі. Щоб вийти на терасу, вам треба піднятися стрімкими вузькими сходами нагору. Це забере у вас з півгодини часу. Наш собор дуже високий. Другий за висотою в Європі. Це так, якби ви сходами піднялися до половини Емпайр стейт білдинг. Будьте дуже обережними на сходах. Декотрі з дощечок прогнили, деякі поламані, а декотрих бракує, — додав він, вказуючи рукою в напрямку темного коридора.
—	 А чи можна постояти хвильку внизу й підійти хоча б до вівтаря? — спитав він.
—	 Так. Звичайно! Я зовсім забув, що ви ще ніколи не були тут. Будь ласка, прошу йти, куди вам захочеться. Я почекаю вас тут. А може, супроводжувати вас? Я знаю тут кожну деталь...
—	 Якщо можна, я хотів би побути сам. Ви розкажете мені іншим разом. А зараз я хочу лишитися на самоті зі своїм фотоапаратом...
Стенлі повернувся до центрального нефу. Зняв на-кривку з об’єктива. Роздумував, як кількома кадрами показати монументальність і унікальність цього місця. Він мимоволі згадав, що туристи люблять фотографувати вітражі проти світла. Спинився перед рядом свічок, що стояли на металевій плиті з лівого боку нефу. Віск, що стікав по них, набирав химерних форм і чудово розсіював світло. У глибині, за балюстрадою з чорних сталевих брусів, з величезного горщика стирчали держаки з прапорами. Американський і російський. Далі, вже під головним вівтарем, освітлений ранковим світлом, яке проникало крізь вітраж, стояв дерев’яний віз, повний людських че-репів. Посередині лежала зламана свастика. Це було примітивно й вульгарно. Груба пропаганда. Навіть важко збагнути, на кого вона була розрахована. Адже собор, оточений військом, був недоступним для звичайних людей. Сумнівався, що Артур опублікує такі знімки.
Стенлі пішов далі. На пюпітрі під фігурою розп’ятого Христа безладно порозкидані аркуші паперу, на яких лежали чиїсь окуляри. Трохи далі старенька жінка в чорній хустці мила навколішки сходи під іконою в золотій рамі. Він продовжував фотографувати...
Коли він вернувся під двері, що вели на вежу, брат Мартін наливав до мармурової кропильниці воду з алюмінієвого відра. Помітивши Стенлі, він поставив відро на підлогу і сказав:
—	 Я почекаю вас. Ви йдіть. Знайдете мене тут. Я не піду з собору, поки ви не повернетеся. У мене є що робити, — додав він з усмішкою, — тут багато кропильниць... А потім я відведу вас на Кайзер-рінг! — крикнув він йому услід.
Брат Мартін Картер казав правду: підйом нагору був небезпечним. Сходи вежі мали б називатися якось інакше. Коли він перший раз ледве встиг зіскочити з дошки, що прогнулася під ним, на сходинку нижче, він подумав, що це випадковість. Пізніше, коли «це» повторилося вдруге, втретє, вчетверте, він став перевіряти кожну сходинку. Не пригадує, скільки часу тривав той підйом. У всякому разі, це тривало набагато довше, ніж півгодини.
Коли він нарешті вийшов на оглядову терасу під ажурну піраміду купола, крізь хмари пробилося сонце. Стенлі швидко підійшов до балюстради. Перше, що він побачив, були арки металевих конструкцій, що стирчали з води над опорами затопленого мосту. На середині ріки вони закінчувалися. Із протилежного боку місто мало такий же вигляд, як і з цього. Він побачив кілька високих будівель на тлі зруйнованих будинків, вулиці в руїнах. Нічого особливого. Як у Трірі. Стенлі чомусь почувався розчарованим. Він і сам не міг сказати, що сподівався побачити. Не драконів, звичайно, та хоча б одну гармату, спрямовану на нього. Нічого подібного він не помітив. Ще не здобута Німеччина на другому боці ріки мала такий же вигляд, як завойована Німеччина по цей бік. Йому пригадалися слова англійця. Drôle de guerre, нецікава війна...
Стенлі сів на балюстраду. Курив і крутив важілець, перемотуючи плівку. Вставив нову касету. Нахилився, щоб вибрати найкращий ракурс затопленого мосту.
— А яку діафрагму ви виставили? На п’ять і шість десятих, чи не так? Збільшіть діафрагму і час витримки. Тоді права частина кадру буде насиченішою. Через хмару на небі там тепер темніше...
Від несподіванки він сповз із балюстради і впав спи-ною на кам’яну підлогу, хапаючи на льоту фотоапарат і притискаючи його до грудей. Розлючений, глянув угору. Молода жінка в чорному пальті з сигаретою в зубах простягнула йому руку. Він підвівся без її допомоги. Вона відійшла на другий бік тераси. Він подивився на неї. Довге біляве волосся спадало на її обличчя. На щоці — шрам. Військові гамаші на ногах. Він підійшов до неї.
—	 Я міг зірватися з балюстради. Ще ніхто мене так не лякав, як ви, — промовив він з докором.
Вона мовчала.
—	 Я виставив на п’ять і шість десятих. Це оптимально при цьому освітленні. Мені так здається. Більша діафрагма і триваліша експозиція нічого не дадуть, — додав він.
Вона повернулася до нього обличчям. У неї були бла-китні очі, високі вилиці й довгі вії.
—	 Ви помиляєтеся, — заперечила вона, — діафрагма п’ять і шість десятих у цій «лейці» після зміни плівки виставляється автоматично. Ви не здогадалися, що її треба змінити. Таке майже з усіма трапляється. Ви б не зіпсували кадр. Навіть в останнього алкоголіка, у якого трясуться руки, кадр не зіпсувався б. Тим паче при такому широкому плані...
Коли вона говорила, то морщила лоба. У неї були об-вітрені губи й білі зуби.
—	 Звідки ви знаєте, яка в мене «лейка»?
Вона посміхнулася. Йому здалося, що тієї миті на її очі набігли сльози.
—	 Таку «лейку» я впізнала б навіть із запаху, — тихо промовила вона.
—	 Чому ви плачете?
—	 Я завжди плачу, коли посміхаюся. Останнім часом. Та це мине. Вам це заважає? Тобі це заважає?!
—	 Звідки ви знаєте, що я розумію тільки по-англійському?
—	 Мартін сказав, що приведе тебе на вежу і що в тебе є фотоапарат. Тому ти одразу мені сподобався. — Вона опустила голову. — Я чекаю тут на тебе з самого ранку. Мартін дає мені перекладати листівки й дозволяє прибирати в соборі. На ці гроші я купую харчі для себе й тітки Аннелізе. Він сказав, що ти типовий американець і не знаєш ніяких інших мов, окрім англійської.
—	 А звідки ви знаєте мою «лейку»?
—	 Знаєш що? Не виводь мене з себе! Ти що, з біса, тут мені влаштовуєш допит? Я лиш хотіла тобі порадити, яку виставити діафрагму. Ти поводишся, як американський завойовник. Чхати мені на завойовників! — раптом вибухнула вона. І знову відійшла вбік. Він прикурив дві сигарети і наблизився до неї.
—	 Я спитав просто з цікавості. Зрозумій, що ніхто й ніколи не розпізнав би мою «лейку» за... запахом, — сказав він з усмішкою і простягнув їй сигарету. — А можна ще одне, останнє питання?
Вона взяла сигарету. Спробувала затягнутися, але сигарета згасла. Вона підійшла до нього й сягнула рукою до кишені його плаща, притиснувшись головою до його плеча. Її волосся пахло лавандою. Вона дістала з його кишені сірники, стала навпроти нього й прикурила сигарету.
—	 Можна, — сказала вона, видихаючи дим.
—	 Ви — німкеня?
—	 Так. Я — німкеня. Мене звати Анна Марта Бляй- бтрой. Це тебе насторожує? — спитала вона, одвертаючись від нього.
І пішла до балюстради. Він рушив за нею. Вони сто-яли, дивлячись на місто.
—	 Ні! Чому раптом? Річ не в цьому. Мені просто ці-каво.
—	 Не бреши! Ти не можеш любити німців. Я б на твоєму місці теж їх не любила, — сказала вона схвильовано.
—	 Чому ви так добре знаєте... звідки ви знаєте про мій фотоапарат, — спитав він, не звертаючи уваги на її зауваження.
—	 Я знаюся на всіх фотоапаратах.
—	 Чому?
—	 Бо знаюся, — відповіла вона, присуваючись дуже близько до нього. — А тепер я можу тебе про щось запитати?
—	 Звичайно, питайте.
Вона дістала з кишені пальта ролик із плівкою. Він помітив, як швидко змінився вираз її обличчя. З нього зникла байдужість і якась агресивність. Її очі стали ще більшими. Вона дивилася на нього схвильовано, як маленька дівчинка, яка не знає, що з нею невдовзі може статися. Міцно стискаючи в руці ролик, спитала:
—	 Проявиш для мене цю плівку? Проявиш? Ти можеш зробити це добре?
—	 Звичайно, проявлю. Нема проблем. Може, навіть сьогодні.
—	 Ти сам це зробиш, чи комусь віддаси?
—	 Цього я поки що не знаю. Я в Кельні всього кілька годин. Не знаю, чи впустять мене до фотолабораторії. Навіть не знаю, чи є вона тут. Брат Мартін обіцяв мене відвести на якийсь Ринг чи щось у цьому роді. Там я про все довідаюся.
—	 Так, на розі Кайзер-Вільгфіьм-рінг і Кристофер- штрасе. Там розмістились ваші військові, вони тепер керують містом. Мартін казав мені, що ти працюєш для «Тайме». Гадаю, що вже кого-кого, а тебе там повинні прийняти з почестями. Мій батько, ще до війни перекладав для твоєї газети німецьких поетів. Він дуже пишався цим. Ви навіть надрукували його фото.
Він слухав її, вражений. На даху собору в Кельні зу-стрілося двоє людей, які теоретично могли ніколи не взнати про існування одне одного. Адже він міг би сюди не приїхати, не зустріти «шановного пана сержанта Мед- лока», який з-під поли продає ченцям картоплю й вугілля, допровадити його до келії міг інший «брат». Але це був саме спритний сержант Медлок, що підробляв «наліво», а добродушний брат Мартін, який відшукав саме цю дівчину, щоб вона перекладала листівки. А батько тієї дівчини перекладав для «Тайме», а сама вона так хотіла зустрітися з ним, що піднялася на цю вежу і все це йому оповіла. Оминаючи маленьку подробицю, що ця дівчина знається на фотографії так, наче вона займалася нею ще з народження! Вона має слушність. При більшій діафраг-мі, тривалішій експозиції і при тому освітленні у нього вийшло б краще зображення зруйнованого мосту. Без сумніву, вона мала рацію. Його «лейка» автоматично виставляє п’ять і шість десятих після того, як відкривається касетоприймач.
—	 Чому ти замовк? Я сказала щось недоречне? — від- волікла вона його від роздумів.
—	 Зовсім ні! Я лиш задумався над тим, що нам призначено долею, а що відбувається випадково, але тепер це не має значення, — відповів він. — Дайте мені вашу касету.
—	 Пообіцяй мені, що тільки ти її проявиш! — попросила вона схвильовано. — Якщо не ти, то, прошу тебе, нікому не передавай її. Обіцяєш?
—	 Обіцяю! — сказав він, ховаючи касету з плівкою до кишені піджака. Дівчина стала навшпиньки, ніжно поцілувала його в щоку й вигукнула:
—	 Я принесу тобі за це огірків і копченої ковбаси від тітки Аннелізи. І спечу для тебе пиріг з яблуками. Через три дні, в неділю, чекатиму тут на тебе о тій самій порі. А тепер я мушу йти.
Підскакуючи на одній нозі, наче маленька дівчинка, вона побігла до сходів, що вели вниз. Нараз спинилася й бігцем вернулася до нього.
—	 Дай мені потримати твою «лейку»! Хоч на хвильку! Прошу тебе!
Вона була схожа на дівчинку, яка випрошує вимріяну забавку! Він подав їй фотоапарат. Вона підійшла з ним до балюстради й направила об’єктив на міст. Обернулася до Стенлі і крикнула:
—	 Можна?! Тільки один кадр! Обіцяю...
—	 А як вас звати? Я не запам’ятав, вибачте.
—	 Бляйбтрой, — відповіла вона і побігла вздовж тераси.
—	 Це означає щось по-німецькому? — крикнув він їй навздогін.
—	 Так! — крикнула вона, спинившись біля дверей, що вели на сходи. — У дослівному перекладі твоєю мовою це означає «будь вірним» або «залишайся вірним».
Він ще якийсь час побув на даху. Зробив кільканадцять знімків. Щоразу, налаштовуючи фотоапарат, він думав про цю дівчину.
У масивному адміністративному будинку на вулиці Кайзер-Вільгельм-рінг, 2 в Кельні справді розмістився якийсь «уряд». Кожен, кого він там зустрічав, хотів керувати і кожен був дуже поважним. Та лише до тієї хвилини, коли треба було прийняти те чи інше самостійне рішення. Із повагою вони поставилися до брата Мартіна, натомість йому виявлено тільки позірну увагу. Нікого не хвилювало, що ото раптом з’явився якийсь редактор із «Нью-Йорк Тайме» з «інформаційною місією в ім’я дотримання прав на одержання незалежної інформації читачами в Сполучених Штатах». Один огрядний офіцер сказав йому відверто, що кореспонденти на війні, цитуючи дослівно, «то як гнійний чиряк на дупі».
Вони пробули поміж поверхами адміністративної бу-дівлі на вулиці Кайзер-Вільгельм-рінг понад три години; від одного прокуреного приміщення їх посилали до іншого. Спершу він почував злість, потім безсилля, що поволі переростало в байдужість. Окрім того, він відчував, що не має права обтяжувати своїми клопотами ченця, який ходив із ним і вкотре вислуховував ті ж самі пояснення «про інформаційну місію». Та коли Стенлі був уже готовий начхати на все і повернутися спершу до Люксембурга, а потім, після розмови з Артуром, остаточно додому, вони потрапили в ще одну прокурену кімнату в підземній частині будівлі. Коли вони ввійшли, худий чоловік в офіцерському мундирі спершу уважно глянув на них, потім поволі пересунув окуляри з носа на очі, а затим з криком підбіг до брата Мартіна. Вони обнялися, як щирі друзі. Виявилося, що вони знайомі ще з часів місії брата Мартіна в Ірландії. Опісля їхні дороги розі-йшлися, і тепер після стількох літ вони зустрілися в під-земеллі адміністративної будівлі в Кельні. Після короткої розмови худорлявий офіцер викликав ад’ютанта і наказав йому «за всяку ціну дістати, якщо треба, то й з-під землі, молодшого лейтенанта Бенсона, який відає листівками». Але Бенсона не довелося розшукувати «під землею». Із ногами на столику він собі спокійно сидів у кабінеті на третьому поверсі, де вони вже встигли побувати. У присутності худого офіцера Бенсон вдав, ніби бачить редактора Стенлі Бредфорда вперше в житті. За кожним дорученням, яке давав худий офіцер, він клацав підборами і з готовністю гаркав: «Так, сер!» Насправді ж, доручення давав Стенді. Худий офіцер в окулярах тільки змінював їх у накази, підкріплені клацанням підборів.
—	 Ти почув, Бенсоне, що маєш зробити, чи не так? Тепер підсумуймо: спершу ти для редактора приготуєш перепустки на всі об’єкти міста. Принесеш їх мені на підпис. Потім зарезервуєш три години в лабораторії фотографа. Якщо це можливо, то ще сьогодні ввечері. Потім даси редакторові Бредфорду повноваження висилати депеші. Це не конче мусять бути шифрограми. Достатньо і звичайних телеграм. Повноваження на депеші я підпишу сам. А тепер подбай, щоб редактор мав що їсти, пити й де спати. За півгодини маєш бути тут із перепустками й рапортом. Ясно?! Ти зрозумів, Бенсоне?!
—	 Так, сер! — гаркнув востаннє молодший лейтенант Бенсон, клацнувши підборами й одразу вийшов.
—	 А тепер ти, Мартіне, — звернувся худий офіцер до ченця, — розповідай. Що в тебе нового? Як ти сюди потрапив? І чому саме сюди? Тут страшенно нудно. От здивується Шейла, коли я їй напишу, що зустрівся з тобою! Боже, як вона зрадіє! Вона постійно згадує про тебе. Розповідай... — Він повернувся до Стенлі: — Пане редакторе, ви не будете на мене гніватися? Нам з братом Марті- ном є про що погомоніти.
Він без слова вийшов у коридор. Сів на дерев’яній лавці навпроти дверей. Подумав, що це доля спіткалася з випадком, і сьогодні вони обоє перебувають у фазі якоїсь незвичної кульмінації...
Спітнілий молодший лейтенант Бенсон з’явився з ра-портом і купою паперів з печатками через дві години. Худий офіцер, зайнятий бесідою з братом Мартіном, навіть не помітив, скільки минуло часу. Він швидко проглянув документи й сказав:
—	 Бенсон, курва, ти що, хочеш покласти спати пана редактора в гуртожитку? Та ще й у якомусь селі під Кельном? Ти хочеш, щоб пан редактор написав про нас щось погане і щоб потім це прочитав полковник Петтерсон? — додав він, підвищуючи голос. — Ти ж бо сам знаєш, що
Джон страшенно не любить, коли про нього кажуть щось погане, а тим паче він не пробачить, коли про нього щось погане напишуть. Та ще й у Нью-Йорку. Ну, Бенсоне! Подумай...
—	 На сьогодні у нас немає нічого іншого, пане полковнику! — вигукнув Бенсон.
—	 Як це немає? — Худий офіцер підняв голову, одірвавшись од паперів. — У кого це, курва, «у нас», Бенсоне? А коли будуть?
—	 Якщо панове дозволять, — несміливо втрутився в розмову Стенлі, — то я б охоче залишився в келії брата Мартіна. Якщо я взагалі можу там залишитися.
—	 Звичайно, ви можете залишатися, — відповів брат Мартін.
—	 Зробимо так, Бенсоне. Ти від мого імені замиль очі тим мудакам-квартирмейстерам і скажи їм, що ми без їхньої допомоги знайшли вихід. — Худий офіцер посміхнувся. — А тепер проведи панів'до нашого клубу.
—	 А чи можна мені, — Стенлі знову втрутився в розмову, — піти з молодшим лейтенантом Бенсоном до фотолабораторії. Я зовсім не голодний.
—	 Бенсоне, ти чув? — спитав худий офіцер.
—	 Так точно, сер! — крикнув Бенсон.
Фотолабораторія була в найтемнішому місці на вулиці
Кайзер-Вільгельм-рінг, 2. Він ішов швидко, іноді переходячи на біг, щоб устигнути за молодшим лейтенантом Бенсоном. Вони дісталися до низького отвору в стіні на рівні землі. На сходах, а потім і в коридорі, не було жодної лампи. Увійшли до якогось приміщення. Молодий солдат сидів за одним із столів, поставлених у ряд. На столах стояли кювети. На мотузках під стелею сохли фотографії. Він відчув знайомий запах хімікатів.
—	 Брайан, швидко поясни все панові Бредфорду, — сказав молодший лейтенант Бенсон молодому солдатові і щез.
—	 Так точно, сер! — крикнув той услід.
Брайан вилив у металеве відро рідину з кількох кювет. Зібрав їх, поскладав одна на одну й пішов до зливу. Старанно їх вимив. Потім поставив рядочком на столі й приніс скляні бутлі з реактивами.
— Якщо я вам буду потрібний, я поряд, у курилці.
Він любив цей запах, любив такі місця. Дістав плівку. Почав проявляти. Його охопило знайоме хвилювання. На батьковій бензоколонці він теж це відчував. Є речі, які ніколи не змінюються. Йому хотілося курити. Не закурив. Відсунув стілець: мав звичку працювати стоячи. Поволі на фотопапері з’являлося зображення. Він пригадав деякі кадри. Зруйнований міст на Рейні, знятий ним, потім той самий міст, знятий на кілька хвилин пізніше дівчиною. Її міст був іншим. Чіткішим. Реальнішим. Її світлина була кращою, хоча й зроблена на ходу. Йому причувся її голос: «Можна? Тільки один кадр! Обіцяю». Він повісив проявлені знімки на мотузку. З кишені піджака дістав її касету. Спершу почувався так, наче читав чужого листа. Хоча вона йому й дозволила, та у нього складалося враження, що він втручається в чуже життя. Світлини завжди були для нього сокровеннішими, ніж будь-які листи. Він опустив плівку в кювету. Хвилиною пізніше почав проявляти негатив. На плівці, зануреній у рідину, поволі почали з’являтися зображення. Одне за одним...
Солдат, що молиться. Правою рукою він стискає куксу — все, що лишилося від лівої. У касці біля його ніг тремтить пломінчик палаючої свічки. Маленька заплакана дівчинка з перебинтованою рукою сидить неподалік від солдата на нічному горщику. Старенька жінка в шубі й солом’яному капелюшку гладить худезного одновухого кота, що сидить у неї на колінах. Чоловік читає книжку й перебирає чотки. Священик у великих окулярах сидить у кріслі, курить сигарету й сповідує черницю, яка стоїть перед ним навколішки. Поряд, під хрестом, троє. Вони притиснулися одне до одного, ніби Свята Трійця в очікуванні страти. Маленький фрагмент стіци, що залишився від будинку. Прикріплена до стіни заіржавіла раковина. На рештках дерев’яного стола поряд з раковиною — чашка з недопитим чаєм, неподалік на білій порцеляновій тарі-лочці надкушена, намащена маслом скибка хліба, при-крита засохлим жовтим сиром. Над раковиною на стіні дзеркало з іржавими патьоками. На маленькій скляній поличці під дзеркалом — чотири алюмінієві кухлі із зуб-ними щітками. Мармуровий прилавок у якійсь крамниці, засипаний рештками тиньку. На ньому — перевернуті терези, вкриті бурими плямами засохлої крові. Молодий чоловік у білому, поплямованому фартусі, із сигаретою в зубах сидить на дерев’яному стільці біля рову, заповненого штабелями трупів. Скрипаль під люстрою із свічок. Забинтована голова скрипаля, примружені натхненні очі. Труни, черепи. Гурт усміхнених солдатів у німецькій формі, що стоять біля залізничного вагона і мочаться на кучугуру снігу. Скрипка у футлярі, кілька автоматів, молодий чоловік з перев’язаною головою...
Він перекладав знімки з ванночки до ванночки. Його охоплювало хвилювання. Тремтіли руки. Він відчував, як пульсують вени на лобі. Звично сягнув рукою по сигарету. Закурив. Дві одразу. Звіддалік ніби чув її голос: «Проявиш мені ту плівку? Проявиш? Ти добре це зробиш?»
Він почепив усі її знімки на іншій мотузці. Поволі проходив повз кожен з них. Туди й назад. Зупинявся й роздивлявся. За кожним разом одкривав щось нове. Йому дуже кортіло торкнутися їх. Не торкався. Навіть димом із сигарети. Тієї ж миті загасив її. Перший дотик належить лише їй. Коли фотопапір був уже сухим, він обережно розклав кожен знімок по конвертах. Обережно змотав плівку, засунув до металевої коробочки й поклав у кишеню піджака. Швидко вийшов з фотолабораторії й подався до курилки.
—	 Я закінчив, — сказав він, звертаючись до капрала Брайана. — Чи могли б ви мене провести до місця, звідки я міг би послати телеграму?
—	 Щось трапилося? — спитав капрал Брайан, квапливо гасячи сигарету. — Ви такий блідий...
—	 Ні, нічого особливого. Вам здалося...
Вони піднялися на четвертий поверх. У довгій затем-неній кімнаті без вікон, повній зеленкуватих світлячків, що мигтіли на пультах радіостанції, схожих на старомо-дні радіоприймачі, сиділи солдати в навушниках. Капрал Брайан заговорив з одним із них. За мить повернувся до нього з аркушем паперу.
—	 Підготуйте, будь ласка, вашу телеграму й заявку. Текст напишіть друкованими літерами й поставте своє повне ім’я і прізвище. У заявці вкажіть звання і дату народження.
—	 У мене немає ніякого звання, — сказав Стенлі.
—	 Тоді впишіть нуль.
Він сів за столик у кутку кімнати й почав виводити друкованими літерами текст телеграми.
АРТУРЕ, ДЯКУЮ ТОБІ ЗА ТУРБОТУ ПРО МОГО КОТА. Я ХОТІВ БИ ПОВЕРНУТИСЯ В НЬЮ-ЙОРК НАСТУПНОГО ТИЖНЯ. ТАКИМ ЧИНОМ ТИ ЗА-ОЩАДИШ КОШТИ. МАЮ ДЛЯ НАС УСЕ, ЩО НАМ ТРЕБА. ТИ ОРГАНІЗУЄШ МЕНІ ЛІТАК? Я В КЕЛЬНІ, ОТЖЕ, ТУТ МАЄ БУТИ ЛЕТОВИЩЕ. Я ПРИЛЕЧУ НЕ САМ. ЧИ МОЖЕШ ТИ В ДЕПАРТАМЕНТІ ШТАТУ ВИПРАВИТИ ВІЗУ НА ПРІЗВИЩЕ АННА МАРТА БЛЯЙБТРОЙ? ПОПЕРЕДЖАЮ, ВОНА НІМКЕНЯ. її БАТЬКО - ПЕРЕКЛАДАЧ ХУДОЖНЬОЇ ЛІТЕРАТУРИ. КОЛИСЬ ПРАЦЮВАВ ДЛЯ НАС. МОЖЕШ ЦЕ ПЕРЕВІРИТИ. ШУКАЙ У АРХІВІ ДО 39-ГО РОКУ. ПРИДУМАЙ ДЛЯ НЕЇ ДАТУ НАРОДЖЕННЯ, Я НЕ ЗНАЮ. АРТУРЕ, ЯКЩО ТИ НЕ ВИПРАВИШ ВІЗУ ДЛЯ НЕЇ, Я НЕ ПОВЕРНУСЯ.
СТЕНЛІ
Він посміхнувся.
Подумав, що Артур одразу збагне, що означає речення з телеграми: «ЯКЩО ТИ НЕ ВИПРАВИШ ДЛЯ НЕЇ ВІЗИ, Я НЕ ПОВЕРНУСЯ». Артур зрозуміє, що криється за тим жартівливим ультиматумом. Мусить зрозуміти. Стенлі передав аркушик молодому хлопцеві в навушниках.
—	 Кому надіслати телеграму? — спитав той, не приховуючи посмішки.
—	 Редакції «Нью-Йорк Тайме», — відповів він.
Хлопець почав гортати сторінки в товстому пом’ятому зошиті.
—	 У Нью-Йорк чи в Чикаго? — спитав він раптом.
—	 У Нью-Йорк, звісно, що в Нью-Йорк. — Стенлі геть забув, що вони недавно повідкривали свої відділення і в Чикаго.
—	 Чи не могли б ви скоротити текст? — спитав солдат.
У нас ліміт на нешифровані телеграми — до п’ятисот літер. У вашій телеграмі п’ятсот дев’яносто сім з урахуванням пробілів.
Стенлі здивувало, що хлопець так швидко полічив. Скоротив. Прибрав слова про кота й про заощадження коштів, коми, крапки й зайві відступи.
—	 Завтра буде письмове підтвердження про одержання телеграми. Але тільки пополудні. А відповідь, якщо вона буде, надійде до нас, у кращому разі, в суботу надвечір, — сказав хлопець. — Через різницю в часі, — чемно додав він.
Стенлі відзначив, що всі мешканці будівлі на вулиці Кайзер-Вільгельм-рінг, 2, яких він ще недавно лаяв най- останнішими словами, раптом стали запобігливими. Він ніколи їх не забуде. І особливо цю фотолабораторію...
Він почувався незвично піднесеним. Аж дух перехоп-лювало. Йому хотілося якнайскоріше зустріти ту дівчину й розповісти їй, що він відчував, коли роздивлявся її знімки. А затим спитати її, що вона відчувала, коли їх робила. Про це передусім. Це найважливіше. А наприкінці поділиться з нею своїми планами. Він надумав щось таке, на що зовсім не мав права. Та ще й дав йому хід. Був переконаний, що завтра Артур не засне доти, доки не розворушить весь Держдепартамент у Вашингтоні й не організує візи для цієї дівчини. І питання з візою, хоча й дуже непросте, враховуючи бюрократичне свавілля і безлад, можна вирішити. Важче буде з місцем на борту американсько-го військового літака для... німкені. Але він сподівався, що у Вашингтоні не знайдеться ніяких «компрометую-чих» матеріалів на її батька й сім’ю.
Тепер, коли напруга й перша хвиля піднесення минули, він завагався, чи взагалі мав право на такий задум. Чому він вирішив, що Анна Марта Бляйбтрой повинна усе покинути й поїхати з ним у Штати? Але втрачати йому було нічого. Він спитає в неї. Без зволікання. Найкраще було б спитати вже сьогодні. Сьогодні у долі день народження...
Вийшов із будівлі надвір. Було вже темно. Звіддалік маячили вежі собору. Швидким кроком він ішов поміж руїн. Подеколи його спиняв військовий патруль. Тоді він пред’являв свої папери з печатками і рушав далі. Через головну браму він увійшов до собору. На лавах перед вівтарем молилися ченці, тримаючи в руках запалені свічки, наче діти під час першого причастя. Він підійшов до вівтаря. У другому ряду молився, заплющивши очі, брат Мартін. Вибачаючись на кожному кроці, він дістався до нього. Став перед ним і сказав:
—	 Чи не могли б ви мені допомогти? Мені дуже по-трібна ваша допомога...
Брат Мартін посміхнувся, задув свічку й хутко встав. Вони відійшли до однієї з колон.
—	 Анна Бляйбтрой... та дівчина, що перекладає вам листівки. Ви не знаєте, де мені її знайти? Негайно! — пошепки спитав Стенлі.
—	 Анна? Вона говорила мені про вас. Вона молиться за вас, хоча й не вірить у Бога. Я сказав їй...
—	 Де її знайти? — неґречно перервав він його. — Зараз!
—	 Вона мешкає з тіткою під Кельном...
—	 Ви знаєте, де саме?
—	 Знаю...
—	 Дасте її адресу?
—	 Не знаю адреси. Це маленьке містечко за кільканадцять кілометрів звідси на захід.
Стенлі витягнув з кишені записник.
—	 Напишіть мені назву того містечка, — попросив він, подаючи записник і олівець.
—	 Ви справді з Нью-Йорка, — буркнув чернець, похитавши головою.
—	 Перепрошую вас. Щиро перепрошую, але для мене це надзвичайно важливо. Я поясню вам потім, — виправ- довувався Стенді. — А чи впустять мене до келії, якщо я повернуся дуже пізно?
—	 Впустять. Хоч коли б ви повернулися, — спокійно відповів чернець.
—	 Дякую! — вигукнув Стенлі і рушив до головного виходу з собору.
Вийшов на майдан. Поквапом підійшов до солдата, що зіперся на танк. Вирвав сторінку із записника. Витягнув з кишені пачку сигарет і гаманець.
—	 Друже, мені конче треба дістатися до цього міста, — звернувся він до солдата й простягнув йому сигарету й папірець. — Якомога швидше.
Солдат, не зрушивши з місця, довго вивчав написане на сторінці й нарешті ліниво відповів:
—	 Дорога довга. Та й квиток дорогий.
—	 Наскільки дорогий?
—	 Сьогодні вже діє вечірній тариф. Із студентською знижкою для тебе, гадаю, десь близько сотні. А з поверненням до ліжка на ніч — сто п’ятдесят.
Стенлі витягнув банкноти з гаманця. Послинив па-лець і почав демонстративно лічити гроші.
—	 Один, два, три. Триста. Чотири — сто зверху для тебе, якщо ми вирушимо за чотири хвилини, не пізніше. Пізніше мене не цікавить. У мене дуже сувора мама.
Солдат посміхнувся. Загрюкав прикладом автомата по броні танка. За хвилю з люка висунулася голова в касці.
—	 Джоне, — крикнув солдат, — замовляй експресом лімузин до Кенігсдорфа! У тебе є три хвилини.
«Лімузином» виявився розбитий джип із дірявим глушником. Коли через годину вони з гуркотом в’їхали до Кенігсдорфа, усе містечко, певне, подумало, що це черговий наліт. Вони зупинилися біля єдиного освітленого будинку на головній площі. Вийшли з машини. У пивній кілька чоловіків пили пиво з великих щербатих кухлів. А він знав лише, що хоче знайти жінку на ім’я Аннелізе, яка мешкає в Кенігсдорфі. Не був певен, що її прізвище Бляйбтрой. Тому повторював три слова: Аннелізе, Анна Марта, Бляйбтрой...
Усі чоловіки з пивної знали фрау Аннелізе. Один із них пішов зі Стенлі до авта і, не спитавши дозволу, сів на передньому сидінні поряд з водієм. У руці він тримав напівпорожній кухоль. Водій, на щастя, знав, що «links» означає «ліворуч», а «rechts» — «праворуч». За кілька хвилин вони спинилися перед невеликою хвірткою у дротяному паркані, обплетеному виноградом. Перед хвірткою стояв металевий кошик, повний картоплі. Неподалік світилися вікна. Стенлі виліз із джипа. Тицьнув водієві ще банкноту.
—	 Відвези шваба до шинку й вертайся сюди. Чекай на мене. Зрозумів?
Водій кивнув.
Стенлі відсунув убік кошик, штовхнув хвіртку і про-йшов вузькою, викладеною камінням, доріжкою до дерев’яного будинку. Витяг із кишені зім’ятий папірець. Постукав. Коли почув шарудіння по той бік дверей, прочитав з папірця:
—	 Mein Name ist Stanley Bredford. Ich Mochte Anna Marta Bleibtreu sprechen...
Почувся звук ключа, яким відкривали замок.
—	 Редакторові не спиться? — спитала вона, ставши в дверях. — Твоя німецька така кумедна! Наче п’яний гіпопотам розмовляє з крокодилом в якійсь казочці для дітей...
У руці вона тримала розгорнуту книжку, в зубах була сигарета. Другою рукою вона спиралася на фрамугу дверей. Крізь прозору тканину нічної сорочки він виразно бачив її груди. Примушував себе дивитися тільки їй в очі.
—	 Зайдеш? Чи ти тут проїздом і тобі ніколи? — спитала вона, виймаючи з рота сигарету.
Вона була схожа на Лоліту. Поєднання дівочої цноти і рафінованості повії із 42-ї вулиці у Таймс-сквер у Нью- Йорку. Холодна байдужість і навіть іронія, швидше всього, були лише маскою, під якою вона старанно приховувала напруження й чекання. Але їй це не вдалося.
—	 Зайду, якщо дозволите, — відповів він, приймаючи правила гри.
Вони увійшли до передпокою й попрямували на кух-ню. Анна підсунула йому дерев’яний ослін. Він сів. За
його спиною на розжареній плиті кипів чайник, видзвонюючи накривкою якусь мелодію. Він відчував тепло, що огортало його тіло. Вона присіла на край білої тумбочки навпроти нього. У руці він стискав конверт і дивився на неї. Помітив її розсунуті стегна. Ще більше зосереджувався на тому, щоб дивитися лише в її очі. Витягнув із конверта перший знімок. Якусь хвилину уважно роздивлявся його. Вона поволі зсунулася з тумбочки й виструн-чилась. Він піднявся з ослона й подав їй перший знімок. Став за нею на певній відстані. Як глядач. Він хотів дивитися фотографії разом з нею, її очима.
Щоразу, коли він подавав їй новий знімок до рук, вона вся стискалася. Немов людина, яку в черговий раз щосили б’ють кулаком у живіт. Коли вона подивилася, останній, усі знімки випали з її рук і розсипалися по підлозі. Вона повернулася обличчям до нього і, ступаючи по них босими ногами, сказала:
—	 Вип’єш чаю? Скажи, ти хочеш чаю? Прошу тебе, попроси в мене чаю! Скажи, що ти хочеш випити чаю. Я буду змушена взяти банку із чаєм у тумбочці, знайти якусь чисту чашку для тебе, торбинку з цукром. Займи мене чимось. Скажи, що хочеш чаю. Хочеш, правда?!
—	 Так, хочу. Хочу зараз випити чаю, — прошепотів він.
Вона опустилася на коліна й почала збирати фото-знімки. Кожен піднімала з підлоги й прикладала до уст.
—	 Ти поїдеш зі мною до Нью-Йорка? — тихо спитав він.
—	 Не знаю, де тітка тримає цукор, мабуть, у підвалі або спальні...
—	 Поїдеш зі мною до Нью-Йорка? — повторив він голосніше.
—	 Мабуть, у спальні. Ти не п’єш без цукру? Тітка вже, певно, спить...
—	 Ти полетиш зі мною до Нью-Йорка?! — підвищив він голос.
—	 Напевне в шафі, у спальні. Навряд чи вона тримає цукор у підвалі, як горілку. Зачекай, зараз принесу. Я швидко.
Він міцно схопив її за руку. Притягнув до себе. Взяв у долоні її обличчя і, дивлячись в її очі, протяжно процідив крізь зуби:
—	 Я п’ю чай без цукру. Зрозуміла? Без цукру! А тепер уважно слухай! Чи поїдеш ти зі мною до Нью-Йорка?!
Він ще ніколи не бачив, щоб хтось так страшно тремтів. Опріч голови, яку він тримав у своїх руках, її тіло тремтіло, мовби вона зазнала нападу падучої хвороби. У неї були заплющені очі. Вона плакала. Піт умить зволожив її чоло й волосся. Він відчував вологу на своїх пальцях.
—	 У суботу ввечері або вночі я прищу сюди, — сказав він, міцно пригортаючи її до себе. — А зараз дай мені свій паспорт або якийсь інший документ із фото. У понеділок, коли я вже про все знатиму, зустрінемося на вежі. У літак можна взяти тільки одну валізку. Я хочу, щоб ти знімала для «Тайме». Тобто я хотів би, щоб ти погодилася фотографувати для «Тайме». Ти матимеш «лейку», яку лиш забажаєш. Найкращу. Матимеш свою фотолабораторію.
Вона опустила голову і стала цілувати його долоні. Він говорив далі:
—	 Не знаю, кого ти тут покидаєш, але покидаєш їх надовго. Принаймні до кінця війни. У Нью-Йорку ми підпишемо з тобою контракт, я допоможу тобі у всьому цьому. Усі тобі допоможуть. Ти володієш англійською ліпше за мене...
Вона перестала тремтіти. Він обережно відняв свої руки з її голови. Вона стояла перед ним із опущеними вздовж тіла руками й вдивлялася в нього. Мовчала. Він вернувся на ослін.
—	 Тепер ти приготуєш для мене чаю? — спокійно спитав він, дивлячись їй в очі.
—	 Але чому? Чому так, чому я? — прошепотіла Анна, не рушивши з місця.
—	 Бо я дуже хочу зараз випити чаю, — відповів він.
Вона провела його, так і не вдягнувшись, у нічній со-рочці, до джипа, що стояв біля хвіртки. Він на прощання поцілував їй руку. Сів у машину.
—	 Ну-ну, непогана штучка... — прокоментував побачене шофер, тільки-но вони рушили.
—	 Одвези мене назад якомога швидше, — сказав Стенлі рішуче, проігнорувавши його зауваження.
Він обернувся і у заднє скло раптом побачив Анну. Вона бігла дорогою, простягнувши поперед себе руки.
—	 Вернися! — крикнув він до шофера. — Чуєш, курва? Вернися. Я дещо забув. Розвертайся живо!
Шофер різко загальмував. Він з’їхав на луг при дорозі поряд з обгорілим танком і розвернувся. Зупинився за кілька метрів від Анни. У світлі фар вона здавалася зовсім голою. Стояла в болотняній, мало не по коліна, колії від машини, витягнувши вперед руку. Стенлі вискочив із машини. Підбіг до неї.
—	 Ти не взяв мій паспорт, — сказала вона.
Він простягнув руку по документ у зім’ятій обкладинці. Обійняв її, прикрив плечі піджаком. Вони сіли в машину.
—	 Підвези міс Бляйбтрой до її дому, — крикнув він шоферу.
Вона притиснулася до нього.
—	 Я чекатиму на тебе в суботу на вежі. Приходь туди. Хоч що б сталося, — сказала вона, виходячи з машини.
Молодий телеграфіст у темній кімнаті без вікон на четвертому поверсі будинку на Кайзер-Вільгельм-рінг, 2 в Кельні одразу впізнав його.
—	 Добре, що ви прийшли. У мене для вас є дві телеграми. Одна зашифрована з Держдепартаменту, а друга звичайна, з Нью-Йорка. Підпишіться про збереження таємниці під час прийому шифрованих телеграм.
Хлопець подав йому бланк із текстом на півсторінки. Не читаючи, Стенлі одразу ж підписав. Затим отримав із рук телеграфіста два аркуші сірого паперу, вирвані з телексу. Почав читати:
Анна Марта Бляйбтрой, 22 роки, без особливих прикмет, дочка Вольфганга (запис 1938-СІА-1 Юб-ЫУТ-ЫХ) і
Хільдегарди (без примітки) Бляйбтрой, громадянство німецьке, народжена в м. Дрезден, Німеччина, дня тридцять першого липня 1922 року, не судима, записів в архіві номер Соп//03/08/1945/Е1І/БЕ/БВББ не має, цим отримує одноразове право номер 03/08/45/31/07/22/МАВ/\¥Н на перетин кордону Сполучених Штатів упродовж 14 (словами: чотирнадцяти) днів з часу підписання цього документа від дня 03/08/1945. Супровідний документ (паспорт або інший дозвіл на поїздку, визнаний Державним департаментом) і підтверджений під присягою заявою американського громадянина Стенлі Бредфорда, не судимого, без особливих прикмет, уродженця Пенсильванії, що на даний момент прожи-ває в Нью-Йорку, штат Нью-Йорк, паспорт 1139888-РЕИ/ 02/18/40, виданий у Нью-Йорку, штат Нью-Йорк, наказом 1-01/02/18/4О/иМЬТБ/ИУС. Візу підтверджено кодом 03-08-45-211 (прописом: нуль-три-нуль-вісім-сорок-п’ять- двісті-одинадцять). ББ, \¥А, БС, ОБ. Підрозділ 12/41/40- 45/18. Ідентифікатор повноважень №: 03/08/45/13. 18/19/ЫГГ/ЫУ.
Він ще ніколи не читав таке прекрасне повідомлення, написане такою жахливою мовою. «Розуміється, я присягну, — подумав він, — як законослухняний американський громадянин, що на даний час мешкає в Нью-Йорку, без особливих прикмет. І пред’являтиму документи завжди і всюди. Де тільки вимагатимуть». Він потер з радості руки. Узяв другий аркуш. І зауважив, що цієї миті телегра-фіст уважно подивився на нього.
Стенлі, якщо ті мудаки з Держдепу у Вашингтоні досі не вислали тобі візи для АМБ, то це означає, що я можу спокійно прибрати стіл і йти на пенсію. Сьогодні Андріана телефонувала до Держдепу. Вона ніколи не втручається в мої справи. А тепер втрутилася. Уперше в житті. Я ще ніколи не чув, щоб Андріана так лаялася. Так красиво вона обклала тих чинуш. Я певен, що ти хотів би це почути. На-пиши, прошу тебе, що вони вислали. Лайза сьогодні репетувала по редакційних кімнатах, що ти повертаєшся. Окрім
неї й мене, ніхто в це не вірить. Повертайся. Я пробую організувати літак. Ці бісові виродки в касках у Пентагоні корчать із себе важливих персон, їм здається, що вони відкрили власні авіалінії з туристичними рейсами через Атлантичний океан. Я доручив це Лайзі. Вона їх поставить на своє місце. Завтра (за нашим часом) ти отримаєш повідомлення. Ми з Андріаною чекаємо на тебе. Тобто на вас.
Артур
Р. Б. Візу прислали, так?!
Читаючи, він не міг стриматися від сміху. Телеграфіст, який, ясна річ, зняв зміст телеграми, сміявся, здається, у тих самих місцях, що й він. Стенлі попросив бланк для відповіді.
—	 Ви можете не заповнювати всі пункти, — відповів веселий телеграфіст, — ми вже зареєстрували всі ваші дані. Досить вписати лише текст телеграми. Не більше п’ятисот знаків. Пам’ятаєте?
Він пам’ятав. Почав писати.
АРТУРЕ, Я ОДЕРЖАВ ВІЗУ ДЛЯ АМБ. ЩЕ НІКОЛИ ЖОДНА ВІЗА НЕ БУЛА ДЛЯ МЕНЕ НАСТІЛЬКИ ВАЖЛИВОЮ. ДЯКУЮ. ПРИЛЕТИМО, ЯК ТІЛЬКИ ТИ ОРГАНІЗУЄШ ЛІТАК. ПОЦІЛУЙ ВІД МЕНЕ АНДРІ- АНУ.
СТЕНЛІ
Він подав аркушик із текстом телеграфісту. Той прочитав і, піднявши голову, несміливо спитав:
—	 Чи не могли б ви мені сказати по секрету, хто такий цей ваш Артур?
—	 Артур? Це порядна й шляхетна людина. Дуже добрий журналіст. Інколи, правда, його заносить. Особливо тоді, коли все йде не так, як він би того хотів...
—	 О’кей, — відповів телеграфіст посміхаючись, — приходьте до нас якомога частіше. Ми давно так не сміялись. А коли дійшло до «виродків у касках у Пентагоні, що корчать із себе важливих персон», дехто з хлопців мало в шта- ни не наклав від сміху. Кажу вам. Справді, дуже повеселились. Артур цей, мабуть, веселий хлопець.
—	 Розкажу це Артурові, як тільки повернуся додому. Можете не сумніватися, — відповів Стенлі в тому ж тоні, — він теж був колись солдатом. Має оцінити...
—	 Якщо надійде телеграма про літак, я можу прислати вам кого-небудь з хлопців. Де ви мешкаєте?
—	 Недалеко від собору.
—	 А де саме? Тут кого не спитай, то усі живуть недалеко від собору, — розсміявся телеграфіст.
—	 Ви не повірите, але я не знаю, де я живу.
—	 Як це не знаєте?
—	 Ну, не знаю і все. Не знаю адреси. Я мешкаю в чомусь, що схоже на монастирську келію. Туди треба спускатися стрімкими сходами, як у нью-йоркському метро. Це вам про щось говорить?
—	 Ясна річ! — вигукнув телеграфіст. — Ви мешкаєте в підвалі у коричневого племені.
—	 У коричневого племені?! — перепитав здивовано Стенлі.
—	 Ну, в тих святенників із собору! О’кей. Тепер знаю. Коли що, я миттю пришлю до вас кого-небудь.
Стенлі витягнув з кишені гаманець. Прощаючись, непомітно тицьнув телеграфістові в руку кілька банкнот.
Минула друга година ночі, коли він нарешті дістався до своєї келії. Зачиняючи двері, подумав, що минув не-звичайний день його подорожі «на війну». Найвагомі-ший день. Задля цього дня варто було сюди приїхати...
Щойно тепер відчув, як він втомився. Помив руки, сполоснув крижаною водою лице. Не роздягаючись, ліг на ліжко й миттю заснув. Анна з його снів, що перетворилася на скелю, знову прийшла до нього і цієї ночі. Вона намагалася перекричати чимраз гучніші океанські хвилі, що шалено билися об скелі. «Але чому? Чому так, чому я? Скажи!» — благала вона. Хвилі набігали ще лютіше, ще запекліше вдарялися об скелі. А вона кричала чимраз дужче.
Він розплющив очі. Якусь мить перебував у дивному стані, поміж дійсністю і сном. Чувся відгомін прибою,  
що змінювався шумом води, що лилася! Він зірвався на рівні ноги. Це вже не був сон. Брат Мартін стояв біля раковини й наливав воду в металеві кухлі.
— Поснідаєте зі мною? — спитав він, підходячи до Стенлі.
Кенігсдорф, 12 км на захід від Кельна, ранок п’ятниці, 9 березня 1945 року
— Я вб’ю тебе! Задушу своїми руками! — кричала вона, бігаючи як навіжена по кухні й заглядаючи в кожен куток. — Ти, стара облізла тварюко, я замордую тебе! Здеру з тебе шкуру! Де ти сховалася, стара алкоголічко?!
Вона була розлючена. І ще більше від того, що сама в цьому винна. Злість на саму себе завжди найсильніша, тому її треба якомога швидше перенести на інших. Тому вона й бігала, мов навіжена, по кухні й хотіла вилити свою злість на кицьку.
Коли вчора вночі, після його від’їзду, вона зайшла до кухні, Карафка саме обнюхувала ослін, на якому він сидів. Спершу ретельно нюхала, потім почала бити по ньому своїм хвостом, а наприкінці терлася й терлася об нього хребтом. При цьому вона голосно нявкала. Анна мала вже тоді помітити, що Карафка дуже знервована й поводиться дивно. Однак, зайнята своїми клопотами, не надала цьому значення.
Вона все ще тремтіла. Зовсім не від холоду. Спершу вона скинула брудні й промоклі черевики й поставила їх сушитись. Обмила під краном ноги. Потім присунула ослін до шафи, стала навшпиньки і занурила шланг у скляний бутель із порічковим вином. Різко втягла повітря із шланга, ковтаючи першу рідину. За мить рожеве вино почало наповнювати кришталевий дзбан. Анна чула, як кицька, спокушена запахом вина, істерично дряпає ніжки стільця, на якому стояла господиня.
Кицьку тітки Аннелізе звали Карафкою. Зовсім не ви-падково. Перше, що вона випила, коли тітка знайшла її на смітнику біля шинку в Кенігсдорфі й забрала до себе до-дому, було саме вино. Вночі, зачинена в кухні, вона пере-кинула карафу, що стояла на столі, й вилизала з підлоги розлиту рідину. Вранці, коли тітка ввійшла до кухні, кішка, геть п’яна, лежала на підлозі й помуркувала. Лежала так аж до полудня. Потім насилу встала на ноги й випила дві мисочки води. На думку тітки Аннелізе, кішки мають точно таке ж похмілля, як і люди. За кілька днів містом розі-йшлася чутка, що фрау Анналізе вже замало чоловіків і вона тепер споює навіть котів. У тій плітці було трохи й правди. Карафка залюбки пила вино при кожній нагоді. І тітка Аннелізе справді їй наливала. А от чоловіки, які траплялися їй, і так уже були, як на неї, алкоголіками. їх не треба було споювати. Навпаки. Кожного з них, хоча й марно, вона прагнула зробити непитущим. Тому рано чи пізно всі вони кидали її.
Анна взяла склянку з шафи, сіла на ослін, налила вина. Карафка відразу ж прибігла й скочила на стіл. Анна взяла світлини. Солдат, що молиться. Правою рукою він стискає куксу, яка залишилася йому від лівої. Трупи і піраміди черепів на їхньому тлі. Вона розкладала світлини одна за одною на підлогу. Скрипаль під люстрою із свічок. Його голова забинтована. Анна заплющила очі. Пучками пальців торкалася світлин. Вернулася до Дрездена. Чула материн голос: «Обітни йому волосся, вдягни в цей мундир, зав’яжи очі. Зав’яжи очі до того, як він вийде на світло. Зрозуміла?» Затим шепіт Маркуса: «Розкажи мені казку, поки ми ще живі». Клала наступну фотографію. «У вас немає горілки? За пляшку горілки я дам вам свою обручку. Коли напою дитину, їй буде не так боляче. І мені також». А потім крик, заглушений стукотом коліс поїзда, що набирав швидкість. «Бережи мою скрипку! Я люблю тебе, Марто! Мене звуть...» Не почула його імені. Зате зараз вона виразно почула музику. «Биття серця, двох сер-дець, вона й він, темно, пізня ніч, вони біжать удвох, сміються, дощ промочив їхню одежу й волосся, вони кудись ховаються, чути звуки поїздів, у них мокрі обличчя, погляди, нараз проскакує іскра, дотик, пристрасть, поці-
лунки, мить, хвилина, мокрі обличчя, мокре волосся, мокрі губи, переплетіння доль, плутані думки і ще більше поплутані почуття. І світ, що пульсує життям».
Карафка сіла перед нею, нервово розкидаючи хво-стом на всі боки світлини, що лежали на підлозі. Анна на колінах причовгала до груби, взяла мисочку з водою. Підвелася й вилила з неї воду в раковину. Налила в ми-сочку вина й обережно поставила перед кицькою. Ка-рафка відразу ж занурила в рожеву рідину язичок й по-чала хапливо пити.
—	 Карафко, — сказала Анна,«підносячи склянку з вином до уст, — ти знаєш, де знаходиться Нью-Йорк? Певно, що не знаєш. Це трохи на захід від смітника біля шинку в Кенігсдорфі. Випий зі мною за Нью-Йорк. Навіть коли цей янкі розказав мені казку, то варто за неї випити. Я завжди вірила в казки. Татусь читав мені казки. Прекрасно читав. Карафко, а ти любиш казки? Коли-небудь я тобі розкажу казку про Кота в чоботях. Розкажу. Коли татусь читав її, то приклеїв собі вуса й нявкав, удаючи кота. А потім, коли він мене поцілував, то ті вуса приклеїлися до мене. Я довго ховала їх під подушкою. Хочеш, Карафко, я можу розказати просто зараз...
Вона заплакала. Стискала в руках склянку й плакала. Який стався день! Яка вийшла казка...
—	 Розумієш, Карафко, я не здатна за один день одержати стільки добра, — говорила вона, ковтаючи сльози. — Спершу там, на вежі собору, а потім тут. У мене немає стільки місця. Ти знаєш, я сьогодні молилася! У мене немає свого Бога, тому я молилася його Богові. По-англійському. Щоб він краще мене зрозумів. Карафко, ти як гадаєш, розуміє Бог по-англійському? Ти думаєш, він знає всі мови світу? А якщо так, то чи соромно тепер Богові за німецьку? Карафко, як ти на це? Він тепер завжди буде цього соромитись? До кінця світу?
Кицька відірвала голову від миски і подивилася на Анну вузькими смужками коричневих зіниць, злизуючи з писка краплини вина. Анна долила вина спершу кішці в миску, а потім собі до склянки.
— А сьогодні, подумай лишень, Карафко, він раптом питає мене про Нью-Йорк. Ну, Карафко, подумай сама! Ну, подумай! Ти сидиш собі в безпечному затишному смітнику, а якийсь симпатичний котяра питає тебе, до того ж, у березні, чи може він тебе забрати до раю. Тільки тому, що ти вразила його своїм баченням світу. Ну по-думай, Карафко! Я просто оніміла. Замкнулася в собі. До того ж у мене не було цукру. На щастя, не було. Я зо-середилася на цукрі, якого в мене не було. А потім він раптом каже мені про валізку. Карафко, він мені говорить такі нісенітниці! Ти можеш собі уявити?! Для нього важлива якась валізка! Та я, Карафко, готова все спаку-вати в кишені пальта. А як буде треба, то не візьму й пальта. І скулюся, щоб займати якнайменше місця. Мені не треба ніякої валізки. Мені потрібен тільки мій фото-апарат. І скрипка, — додала вона за хвилину, до дна спо-рожняючи склянку, — скрипка теж... Ну, ти як, Карафко! Нап’єшся швидше за мене, — сказала вона, докірливо дивлячись на кішку. — Мені треба ще стільки тобі розка-зати. Уяви собі, Карафко! Матиму найкращу «лейку», яку лиш забажаю! Ти можеш собі це уявити? Так він мені ска-зав. А потім захотів чаю. Ось так, просто. Чаю. І знаєш що? Коли я наливала до склянки окріп, то дивилася на нього. І знаєш що? Ну, знаєш? Я інакше дивилася на нього. У нього такі очі... знаєш. Великі і блакитні. Стомлені і чесні. У нього дуже красиві руки. Довгі тонкі пальці. І взагалі. Ти розумієш... Він сидів на цьому ослоні. Як малий хлопчисько. Зніяковілий, засоромлений, мовчазний і схвильований. Я підійшла до нього з чашкою в руці. Стала перед ним, чай мене грів, а його голова була якраз на рівні мого живота. І тоді він обійняв мене за талію і притиснувся лицем до мого живота. І мені хотілося, щоб той чай ніколи не вистигав і обпікав мене. І його дотик теж мене обпікав. Але якось інакше. Він, мабуть, забувся. І я теж. Та що я мала робити? Вилити на нього той окріп? А потім, коли він пив чай, я сиділа біля його ніг на підлозі й слухала якусь незвичайну розповідь про майбутнє. Про моє майбутнє, Карафко. Про моє. Я після тринадця- того лютого перестала вірити в майбутнє, але слухала його, затамувавши подих. Усе, що він оповідав, було якимось дивним пророцтвом. Карафко, ти знаєш, де знаходиться Нью-Йорк?
Кицька перестала пити, лягла на спину серед світлин і заснула. Анна взяла кицьку на руки і притиснула до гру-дей.
— Карафко, я розкажу тобі казку про Кота в чоботях, — шепнула вона, ніжно гладячи кицьку за вухом. — Хочеш послухати, правда? Біля річки стояв млин. Щодень млино-ве колесо хляпало по воді: хляп-хляп. Та одного дня ті звуки приглушили жалобні співи. Помер старий мірошник. Після тризни брати поділили батьківський спадок: стар-шому дістався млин, середній забрав віслюка, а Янеку від-дали кота. Янек бачив, що у млині вже немає місця для нього. Узяв він буханець хліба, сірого кота й рушив у світ...
Мокрими щоками вона доторкнулася до котячої мор-дочки. Міцно стиснула повіки. Батько притискав її до себе. Вона чула його спокійний голос: «Узяв він буханець хліба, сірого кота й рушив у світ...». За хвилину вона заснула.
За вікном сіріло, коли її розбудило голосне іржання ко-ня. Старий Курт Бегітт розвозив вугілля. Зупинявся біля кожного будинку на околицях Кенігсдорфа й вивантажував чергову порцію вугілля, насипаючи його в дротяні кошики, що стояли біля дверей або хвірток. Він розпочинав своє паломництво зі східної частини містечка. До них, на Айхштрассе, він діставався десь близько шостої вранці. Ніхто не знав, де Бегітт дістає вугілля. Багато хто ствер-джував, що він купує його в Кельні у американців. Але ні-хто не був цього певен. Тим паче, що Бегітт розвозив ву-гілля ще до того, як американці зайняли Кенігсдорф. У містечку не вистачало вугілля. Бегітт же мав вугілля й розвозив його, як молоко перед війною. І тільки це брало-ся до уваги. Оскільки вугілля, яке видавали на картку, ста-вало тільки на один тиждень у місяць, а вугілля від Бегітта вистачало на три наступні. Тому всі шанували Бегітта і 
свою шану виявляли менш чи більш щедрою платою. Декотрі платили картоплею, дехто — самогоном, інші до-машнім вином, ще інші каністрою солярки. Бегітт знахо-див усе це вранці в дротяних кошиках, завантажував на свого воза, а взамін насипав у дротяні кошики вугілля. Кому менше, кому більше — залежно від оплати. Драбиняк Бегітта, якщо вірити тітці Аннелізе, завжди тягнула худа шкапа Берізка. З кожним роком вона ставала худішою і з кожним роком лінивішою. Старий Бегітт не помічав її худоби, зате чудово знав, що вона ледача. Тому періщив її батогом набагато частіше, ніж годував. Коли він бив її занадто сильно, то Берізка голосно іржала. Так само, як цього ранку, коли Анна, обнявшись із п’яною Карафкою, прокинулася на підлозі в кухні посеред фотографій.
Вогонь у грубі вже давно згаснув. їй було дуже холод-но. Вона встала й побігла до спальні. Залізла під перину. Почула голос тітки Аннелізе.
—	 Де ти була? Я чекала на тебе.
—	 У Нью-Йорку, тітонько. У Нью-Йорку. Разом із Котом у чоботях...
—	 Що ти верзеш, дитинко?! Тобі, певно, приснилося щось погане. У тебе такі холодні ноги. Притулися до мене. Не бійся. Це всього лише сон.
—	 Я тебе вб’ю! Задушу власними руками! Випущу з тебе кишки! — кричала Анна, збираючи світлини з підлоги.
Більшість із них була подряпана кігтями Карафки.
—	 Це так було в Дрездені? — почула вона спокійний голос тітки.
Анна повернулась. Тітка Аннелізе стояла біля відчиненого вікна й курила.
—	 Ні! У Дрездені було не так. Те, що було в Дрездені, показати неможливо, — відповідала вона, збираючи світлини. — Ти бачила, що ця тварюка зробила з моїми світлинами?!
—	 Звідки вони в тебе? — Анна відчула в тітчиному голосі злість.
—	 Із Кельна.
—	 Це твої знімки? Тобто це ти їх зробила?
—	 Так, мої.
—	 Чому ти їх раніше не показувала?
—	 Не могла. Вони були в фотоапараті.
—	 Хто тобі їх проявив?
—	 Стенлі...
—	 Хто?
—	 Стенлі. Кореспондент із Нью-Йорка.
—	 Звідки?! Який кореспондент? Ти що, мариш?
—	 Із Нью-Йорка.
—	 Чому?
—	 Не знаю, чому з Нью-Йорка.
—	 Як це не знаєш?
—	 Ну, не знаю, і все. Я пішла на вежу, дала йому плівку, а він її проявив.
—	 На яку вежу?
—	 На соборі.
—	 Що ти йому дала за це?
—	 Нічого...
—	 Як це нічого?!
Іолос тітки зірвався на вереск. Анна добре знала цей момент. Коли тітчин голос піднімався на таку висоту, це означало, що закінчувалася розмова й починався допит. Анна не терпіла цього. Кожен допит був для неї приниженням. Вона успадкувала це від батька й матері і від бабусі. Для тітки Аннелізе світ ділився на дві нерівні частини. Її частина була більша і простіша. І тільки вона була справжнюю, хоча вся вміщувалась у рамки нехитрої бухгалтерії «прибуток-вида- ток». Друга — менша, нікому непотрібна, хіба що «ідіотам і таким мрійникам, як твій батько й твоя мати». Від певного часу, на думку тітки, не варто вести розмови з цим другим світом. І слід переходити до допиту. Анна чула це від неї сво-їми вухами. Можливо, вона й не вживала слова «допит», але зміст був саме такий. Вона нікому не дозволить допитувати себе! Ніколи. Анна відчувала, як у ній закипає лють. Підійшла до вікна, біля якого стояла тітка. Не питаючи дозволу, взяла сигарету з пачки, що лежала на підвіконні. Закурила. 
—	 Ну, з біса, нічого! — процідила вона крізь зуби, випустивши в неї дим. — Зовсім нічого. Я сунула йому мою плівку, і він мені її проявив. Розумієш? Задарма мені проявив. Задармо. За спасибі! І ввечері приїхав сюди, в село, і привіз мені знімки. Теж задарма. Розумієш? Безплатно! Я не лягала під нього. Ти можеш це собі уявити?! Хтось зробив щось для мене просто так. Та ще й американець. Ти це можеш збагнути?!
—	 Ні! Не можу! Чого він хоче від тебе? — Тітка зсунулася з підвіконня на підлогу й стала навпроти неї.
—	 Хоче забрати мене до Нью-Йорка.
—	 І ти віриш?!
—	 У те, що хоче, так. У те, що забере, — ні.
—	 Одягнися й притягни кошик з вугіллям. Бо стало холодно. Не вір йому. Навіть наша Карафка зрозуміла, хто він такий. І прошу тебе, не лайся, коли розмовляєш зі мною.
Тітка Аннелізе підійшла до груби, присіла й почала вибирати попіл в алюмінієве відро. Анна докурила сигарету й позбирала з підлоги світлини. Склала їх у конверт. Потім вийшла з дому й подалася до хвіртки. Спершу вона затягла кошик з вугіллям на ганок, потім вийшла на дорогу. Замерзлі колії від коліс машини виблискували на сонці кришталиками інею. Повернулася на ґанок. Пересипала вугілля у відра. Винесла їх до кухні й поставила біля груби. Карафка сиділа на столі й нервово обнюхувала конверт зі знімками. Вона взяла кішку на руки й почала гладити.
—	 Я зовсім не хотіла тебе вбивати, ти мене просто дуже розізлила, — прошепотіла Анна, чухаючи кицьку за вухом. — Ти зіпсувала мої перші відбитки. Перші відбитки для мене найголовніші.
—	 Що ти там бурмочеш? — спитала тітка, кидаючи совком вугілля до груби. — Цей пройдисвіт Бегітт останнім часом привозить нам самий пил! Треба буде встати раненько й вичитати йому. Ти бачила, що він нам сьогодні насипав?
—	 Ні. Не бачила...
—	 Не завадило б подивитись. За таке лайно ми даємо йому найкращої картоплі. Завтра я насиплю в кошик для
у* 
нього самі лушпайки. До речі, ти начистиш картоплю на обід.
—	 Не начищу.
—	 Чому?
—	 Бо я зараз піду до своєї кімнати і почну збирати валізку...
—	 Ти така ж дурна й наївна, як і твій батько. Точно така ж! — крикнула тітка сердито.
Анна рвучко відкинула кішку. Підійшла до груби. Сіла на підлозі й занурила обидві руки у відро з попелом. Стиснула ними лице тітки Аннелізе й, розтираючи попіл, просичала з ненавистю:
—	 Якщо ти ще хоч раз скажеш щось погане про мого батька, то я... то я...
За мить вона вже почала ридати, схиливши голову на плече Аннелізе.
—	 Чуєш?! — схлипувала Анна, притуляючись до тітки. — Ти чуєш, тітко? Не роби так. Облиш батька в спокої. Прошу тебе. Він любив тебе. Назвав мене Анною у твою честь. Тітонько...
—	 Твій батько... — шепотіла тітка, міцно притискаючи її до себе, — ніяк не хоче мене відпустити. Мені з ним дуже не пощастило. Мій молодший брат був наївною людиною і чудовим поетом. Він був надто доброю людиною. Усіх своїх залицяльників я завжди порівнювала з ним. Усіх. Іди й збирайся. Я сама почищу картоплю...
Кельн, п’ятниця, 9 березня 1945 року
Після сніданку Стенлі поголився. Уперше в житті він голився, не дивлячись у дзеркало, до того ж тупим, заржавілим лезом. З червонуватого кольору води, що спливала до отвору в раковині, він побачив, що це була не найліпша його ідея. Цікаво, де зараз у Кельні можна купити леза? Треба спитати у брата Мартіна. Він і вся «коричнева братія» завжди були гладенько виголені. Вирвав із записника чистий аркуш і клаптиками паперу позаклеював порізи на шиї і щоках. Він мріяв про гарячий душ, чистий і сухий рушник та свіжу білизну. І вирішив, що сьогодні, найпізніше завтра вранці він попросить того молодшого лейтенанта Бенсона, що клацає підборами, про доступ до якоїсь ванної або лазні. Завтра, на вежі, коли він зустрінеться з Анною, йому хотілося б мати вигляд охайного й доглянутого, а не якогось смердючого волоцюги...
Він витягнув із валізки чисті штани й улюблену бла-китну сорочку. Штани були вологі, а від зім’ятої сорочки тхнуло затхлістю. Кленучи все на світі, він раптом усвідомив, в яких комфортних умовах жив досі у Нью-Йорку. Надягаючи на себе штани, він відчув прохолоду вологої тканини. У шкіряному паску не знайшлося потрібної дірочки! Він посміхнувся. «Я помітно схуд», — подумав він. Зрештою, нічого дивного, коли він уже три дні, снідаючи з братом Мартіном, їсть лише черствий хліб і запиває його водою. А до того ж він зовсім не відчував голоду, хіба що зрідка. Інколи у нього швидко бурчить у мозку, а не в шлункові. І тоді він зовсім забуває про їжу. Востаннє так було на Гавайських островах, упродовж кількох днів у Пірл-Харборі, у сорок першому. Тоді він теж вернувся до Нью-Йорка «худоребрий, як пустельник після посту», — сказала Лайза. Підперезав штани мотузкою і зверху прикрив її довгим чорним светром.
Потім кілька годин бродив містом і вже добре пополудні на хвилину вернувся до келії. Телеграми від Артура все ще не було. Він знову зійшов на гору й рушив до собору. На майдані перед головним входом він зіткнувся із знайомим солдатом. Той стояв, як і вчора, зіпершись на танк.
—	 Ну що, мандрівнику? Таксі вчасно повернулось? Мама задоволена? — крикнув солдат і видув губами великий пухир із жувальної гумки.
—	 А ти дасі мені якусь знижку, коли я квапитимуся до мами ще раз? — крикнув Стенлі у відповідь. — Якщо не даси, то я знайду інший вокзал...
—	 Звісно дам. А на додаток та зграбна школярка поїде задарма. Згода? На інших вокзалах немає пільгових шкільних тарифів.
«Та зграбна школярка, ну ось», — подумав Стенлі. — Від цього «таксиста», що виникнув стихійно, важко щось приховати.
—	 Навіть якщо знову діятимуть нічні розцінки? Я хотів би знати заздалегідь, — сказав він.
—	 Уночі у нас навіть більші скидки, ніж удень. Такі часи...
—	 Я пам’ятатиму, — крикнув Стенлі, завертаючи до входу в собор.
Сходами піднявся на вежу. Цього разу він мав при собі бінокль. Подумав, коли вже фотоапарати матимуть оптику біноклів? Це було б просто здорово! У окопах на другому боці ріки панував спокій. Так, наче й нічого не сталося і не станеться. Каски, що безладно лежали на брустверах окопів, похідні кухні з паруючими казанами, складені в ряд автомати. Атмосфера пікніка. «Війна взяла собі вихідний, — подумав він, — та ще й по обидва боки ріки». Всі солдати були такими молоденькими, наче на війну послали старшокласників.
Він сів на підлозі оглядової тераси, сперся спиною на балюстраду, витягнув з кишені записник і олівець. Закурив. Почав писати лист до Доріс.
Фройляйн Д.,
Я в країні драконів. Ну й що?! — спитаєш. — А нічого. Тут нема ніяких драконів. Я сиджу за півмилі до німецьких окопів на високій вежі католицького собору над широкою рікою в Кельні і ще не почув жодного пострілу, відлуння жодного вибуху чи автоматної черги. На моєму боці ріки я зустрічаю так званих визволених німців, а на другому боці — ті, які тільки «чекають» свого визволення. Ті, кого «визволили», відчувають, так би мовити, вдячність. Але це дуже дивна «вдячність». Сьогодні вранці я довго розмовляв про це з одним ченцем. Американець за походженням, але за мисленням — справжній європеєць (я поясню тобі цю велику різницю після повернення). Вдячні (дозволь мені надалі опускати лапки) сприймають визволення інакше. Вони почуваються визволеними лишень від жахів війни, натомість взагалі не відчу-
вають, що їх визволили від нелюдського режиму. Ось цього на думку ченця, який любить усіх людей і всіх «божих корівок», і німців, — вони зовсім не відчувають. їх визволили від жорстокого режиму. Того, на їхню думку, що хтось без упередження любить усіх людей і божих корівок, німців і також ченців, вони зовсім не відчувають. Чернець знає, що говорить, бо він розмовляє з ними, годує їх, дає їм працю і відспівує їхніх близьких чи їх самих. Це так, для уточнення, ким є мій чернець. Та повернемося до німців. Схоже на те, що в них немає відчуття провини й відповідальності за те, що сталося в часи режиму й до чого вони спільною — в кращому разі мовчазною — підтримкою спричинилися. Не всі. Я це знаю. Але нас-правді — більшість. Справжню свободу американці, які обожнюють слово «свобода» ( тепер, тут, сьогодні, після всього, що я тут пережив, я теж інакше дивлюся на нашу так звану свободу), принесли лишень кільком тисячам примусових робітників, в’язням гестапо, кількастам євреям, що переховуються в Кельні, і кільканадцятьом дезертирам з німецької армії, що блукають по місту. Мій чернець, брат Мартін, дуже переживав з цього приводу. Але він, боронь Боже, не засуджує їх, а тим паче, не принижує, тільки спокійно про це говорить. Каже, наприклад, що показував їм знімок двометрового штабеля, складеного з голих, обтягнених шкірою кістяків з одного концентраційного табору в Польщі. І знаєш, що сказали тоді щойно визволені німці? «Це страшно, до чого призводить війна», — й недовірливо хитали голо-вами. Так, наче — трішки зі співчуттям — говорили про літню бурю, що винищила якомусь селянинові ячмінь у полі.
Та є й інші німці. Я зустрів тут, на цій вежі, дівчину. Її звати Анна Марта. Вона народилася й не вмерла у Дрездені. У неї така бездоганно арійська зовнішність, що могла б бути прапороносцем серед німців, які славлять Гітлера. Або оголеною позувати гітлерівським скульпторам, які прославляють красу арійського тіла. У неїнордичніриси обличчя, густе біляве волосся, пухлі губи, великі, важкі, пругкі груди, тугі сідниці, плаский живіт, спитай (тобі кортить тепер спитати про це, правда ?) мене, звідки я знаю, які в неї груди, який живіт і які стегна. Я знаю. Так склалося, що я як-
раз знаю. Чи це не занадто ризиковано з мого боку писати тобі про це? Адже я міг би промовчати, але не хочу. Знаю, ти мене зрозумієш. Так вийшло, що я бачив її майже голу й доторкався до неї. Та це не робить її твоєю суперницею.
Анна Марта зафіксувала на плівці агонію Дрездена. Та ще й так, що у всіх від потрясіння перехопить дихання. Світ того ще не бачив, ніхто, окрім неї самої, мене і її кицьки не бачив того. Навіть якби я був тоді у Дрездені, все одно не побачив би те, що бачила вона. Вона дивилася на це іншими очима. У неї ідеальне арійське тіло, та за суттю своєю вона не є арійка, тим паче не німкеня. Такої відображеної фотографіями ненависті до Німеччини, до Гітлера і передусім до війни я ще не зустрічав. З цим може порівнятися хіба що «Герніка» Пікассо. Але це два різні генії.
Я першим побачив фотографії Дрездена. Вони були ще мокрі, щойно з ванночки. У порожній фотолабораторії в підземеллі напіввизволеного і майже повністю зруйнованого Кельна. Може, на мене подіяли обставини. Може, це моя досі не знана туга за мирним життям. Ні, мабуть, усе-таки ні. Я ж бо був у Перл-Харборі, тож, чисто теоретично, мав би до такого звикнути. Може, це й абсурд, але я дуже хотів би, щоб Анна Марта замешкала на деякий час у Нью-Йорку. Йробила фотографії для людей, що читають «Тайме». Не для «Тайме», а для людей, що читають «Тайме». Я досить швидко звик до цієї думки. Артур теж зацікавився. Завдяки йому я маю візу для цієї дівчини. Чекаю на два місця в літаку, який доставить мене до тебе. Якщо це не вийде в Артура, то вийде в Адріани, його дружини. Адріана завжди була і є на крок попереду від Артура. Без Адріани не було б такої «Тайме», якою вона є тепер. Артур не робить нічого без мовчазного чи явного схвалення Адріани. На мою думку, саме вона створила «Таймс». І це добре. Лише жінки — повір мені — можуть зробити добру газету. І лише жінки здатні відмовитися від слави і почестей і лишитися в тіні своїх коханих чоловіків.
Я чекаю на два місця в літаку. Без Анни Марти я не полечу. Я добре знаю, що може подумати про це будь-яка ревнива жінка. Але це була б неправда. Хіба що вона подумала так, як я тепер. Я певен, ти подумаєш саме так.
Отже, я чекаю повернення, і дуже з цього радий. А тим часом відпочиваю і дихаю цим містом. Я хочу все запам’ятати і не проґавити чогось важливого. Сьогодні я бродив по Кельну з фотоапаратом і біноклем. Місто виборсується з катаклізму й пробуджується до життя. Та довкола спокійно. Мені зустрічаються два типи людей: це біженці, що напливають звідусіль з торбами жалюгідного скарбу за плечима, у руках — фляги, у червоних від утоми очах — страх, і — місцеві, ті, кого ми визволили. У костюмах-трійках (сьогодні в Кельні дуже тепло й сонячно), елегантних капелюхах, із породистими псами на повідку. У Кельні, курва його мати, прекрасний весняний день. Я непомітно фотографував їх. Ти побачиш ті знімки. Та фотографував їх не тільки я. Якось до мене підійшов із фотоапаратом в руках неголений, худий чоловік з довгим волоссям й сивуватими вусами. Ми почали розмовляти. Його звати Джордж Оруелл, він — військовий кореспондент і працює в британському «Обсервері», що видається в Лондоні. Надзвичайно цікава й харизматична людина. Не знаю чому, але мені здалося, що мені знайоме його прізвище. Виявилося, що Оруелл — англійський письменник, а його книжки виходили також у нас, у Штатах. Напевне, тому воно відоме мені. Із ним було важко говорити. Він постійно кашляв і в нього на шиї був шрам, як від кухонного ножа. У мене було таке відчуття, наче кожне сказане ним речення завдає йому болю. Він попросив не звертати на це уваги. Оруелл сказав мені те, з чим я абсолютно погоджуюсь. Пропаганда, особливо німецька, запевняла нас, що майже всі німці — високі бундючні блондини. Насправді ж у Кельні можна зустріти радше темноволосих, кремезних чоловіків з низько опущеними головами. Вони нічим не відрізняються від своїх сусідів бельгійців. У всякому разі чимось особливим. Хіба що вони не такі худорляві, як бельгійці, і, що дуже розвеселило Оруелла, у них новіші велосипеди. Окрім того, як зазначає Оруелл, а я мушу вірити його слову, на вулицях щойно визволеного Кельна можна зустріти набагато більше жінок у шовкових панчохах, ніж на вулицях Лондона чи будь-якого іншого англійського міста. Та це мене якраз і не дивує. Із того, що я пригадую з моїх двох подорожей до 
Англії, рідко яка жінка носила шовкові панчохи. Хіба що під час прийому в англійському палаці. Англійки, мабуть знають, що їхнім кривим ногам шовк не допоможе.
Оруелл попросив у мене сигарету, але через кашель не міг або не захотів курити. Просто потримав її в зубах. Потім ми трохи поговорили про відмінності в журналістиці по обидва боки Атлантичного океану, про фотоапарати і... про його шрам на шиї. У1937році, як доброволець, Оруелл брав участь у громадянській війні в Іспанії. На боці комуністів, розуміється. Там йому прострелили навиліт горло. На щастя, він вижив та ще й написав про ту війну книжку «Homage a Catalonia». Повернувшись додому, обов’язково прочитаю її. Потім ми обмінялися адресами й кожен пішов по Кельну своєю дорогою.
Я спілкуюся тут з багатьма людьми, але дуже недовго. Ми розуміємо, що кожна хвилина може виявитися останньою, тому відразу переходимо до суті справи, оминаючи церемоніал взаємного зближення. Мені важко уявити, щоб така людина, як Оруелл, на вулиці в Лондоні до війни, з першого знайомства розповіла мені історію свого шраму на шиї. Це був би якийсь абсурд. А тут це цілком нормально. Чи цілком ненормально. Я вже й сам не знаю...
Доріс, мені б дуже хотілося, щоб цей лист прилетів до тебе разом зі мною. У кишені мого плаща, а не в одному з товстих лляних мішків із офіційною американською воєнною поштою з Європи. Я хотів би тобі сам його прочитати. А потім додати все те, про що я не написав. А опісля заснути поруч з тобою. І прокинутися поруч з тобою. Ізнову заснути...
Мені сумно без тебе, Доріс...
Бредфорд
P. S. Ти можеш дізнатися про мої «перельоти» у Лайзи. Якщо хтось, окрім Андріани й Артура, і знатиме про приблизний термін нашого повернення, то це тільки Лайза. Ті «перельоти» — це не весільна подорож на Багамські чи Бар- бадоські острови. Ніхто не знає звідки, ніхто не знає, куди. Я теж дізнаюся про це останнім. Знаю лише, що точно з Європи, обов’язково через Атлантичний океан і, напевне, до якогось військового летовища на континенті Північної Аме-рики.До кожної повідомленої тобі Лайзою дати приплюсуй, будь ласка, приблизно сім днів. Наприкінці сьомого дня (звучить як біблійний, про кінець або початок світу) я мав би бути десь в Америці.
Сутеніло. По обидва боки ріки одночасно почали запалюватися вогники. Стенлі закрив записник. Здув з нього попіл і зібрав з підлоги недопалки. Не міг підвестися. Почекав, доки до його затерплої ноги, на якій він сидів, прилине кров. Потім устав і обережно спустився сходами вниз.
Знайомими вже вулицями він рушив від майдану в бік перехрестя Кайзер-Вільгельм-рінг і Кристоферштрассе. Він подумав — і це його розвеселило, — що за кілька днів у цьому місті він міг би працювати екскурсоводом і супроводжувати американських туристів визволеним Кельном. Він йшов і говорив сам до себе:
— Шановне панство, просто перед нами найновіша модель американського танка, а та трохи обшарпана висока будівля за ним, — це головна церква, яку в Європі зазвичай називають кафедральним собором. Вона давніша, ніж пляшки з-під пива, нещодавно викопані нашими археологами в Сан-Дієго. По правий бік — ще теплі руїни після масованих бомбувань американських військово-повітряних сил наприкінці минулого століття. Вибачте, я хотів сказати, у грудні минулого року. Неподалік ми бачимо рештки історичної забудови цього міста. А тепер прошу прямувати за мною: через сильні руйнування підемо сусідніми вулицями до резиденції тимчасового аме-риканського уряду...
Він усе швидше йшов у напрямку «тимчасового американського уряду» і відчував, як його охоплює нетерплячка. Йому дуже хотілося вернутися на батьківщину. Сумнівався, що тут він знайде щось значніше за те, що вже знайшов. У нього було кілька касет плівок, були знімки Анни, десятки сторінок нотаток. А найголовніше — у нього були спогади. Розказані по гарячих слідах комусь із досвідчених репортерів у редакції, вони могли б стати цікавим, як на його думку, звітом «про подорож амери- канського пацифіста на війну». Дрездена він не відвідає, зустрітися з росіянами його відмовив англієць, а до готового впасти Берліна його й так не пустять. Окрім того, падіння Берліна сьогодні, на початку березня 1945 року, є ще дуже віддаленою перспективою. Не бачив перед собою ніяких нових мотивацій, щоб залишатися тут і надалі. До того ж він привезе з собою Анну! Нічого ліпшого для «Тайме» не могло й бути. Прекрасно знав, що Артур здогадується про те, який скарб йому привезуть...
Уже зовсім стемніло, коли він дістався до будинку на Кайзер-Вільгельм-рінг. Вартовий уважно вивчив його паспорт. Потім щось перевірив у своєму записнику і по-спіхом відвів до іншого вартового всередині будівлі. Той відразу покрутив корбою телефону й викликав молодшого лейтенанта Бенсона. Стенлі завважив, що коїться щось незрозуміле. Бенсон з’явився дуже швидко, ніби чекав на нього. Вони швидко спустилися сходами до підвалу. В кінці темного коридору Бенсон постукав у двері, і вони ввійшли.
—	 Дякую, Бенсоне, — сказав огрядний офіцер у званні полковника, звертаючись до Бенсона, який стояв струнко. — Організуй машину для пана редактора. І якщо, бляха, машини не буде, то вже зараз можеш пакувати своє манаття! — крикнув він навздогін Бенсонові, що вже зник за дверима.
«Схоже на те, що тут кожен вищий за званням знущається над нещасним хлопцем, — подумав він, — або Бенсон від природи дуже лінивий, і його слід постійно підганяти, або в армії це звична манера розмовляти з підлеглими».
—	 Сідайте, пане Бредлі, — сказав спокійним тоном офіцер, показуючи на стілець навпроти свого столу.
На столі стояла лампа, світло від якої падало на розстелену воєнну карту Європи й безладно розкидані телеграми.
—	 Моє прізвище Бредфорд.
—	 Перепрошую, пане Бредфорд. Звичайно. Прошу вибачити. — Огрядний офіцер дивився крізь окуляри на документ, що лежав перед ним. — Стенлі Вільям Бредфорд, — уточнив він з нещирою усмішкою.
Стенлі подумав, що незабаром його друге ім’я стане повсюди відоме.
—	 До нас надійшла шифрована телеграма з Люксембурга. Кілька годин тому. Адресована нашій службі, — сказав офіцер, піднімаючи голову над документом і дивлячись на Стенлі так, наче очікував у цю хвилину вигуків захвату й оплесків. — Ми шукали вас. Багато людей вас шукало. Дуже багато. Де ви були?
—	 Це моя особиста справа, пане полковнику, чи не так?
—	 Звісно, це ваша справа. Ну, так, це ваша справа... — відповів офіцер, тамуючи злість і знову втупився в документ. — Так ось, сьогодні після півночі з нашої бази в Фіндельні неподалік від Люксембурга, вилетить літак. Генерал Паттон летітиме на ньому до Вашингтона. Ви знаєте, хто такий генерал Паттон, пане Бредлі?
—	 Моє прізвище Бредфорд! Знаю. Державний чиновник Сполучених Штатів. Добре оплачуваний за свою працю з ваших і моїх податків. Генерал професійної американської армії.
Огрядний офіцер зняв окуляри і, підвівшись з-за сто-лу, підійшов до нього.
—	 Ви так гадаєте? Генерал Паттон — це патріот, — сказав він зі злістю у голосі.
—	 Може, вам це й важко собі уявити, але я, Стенлі Бредфорд, теж американський патріот. А тепер скажіть, будь ласка, до чого ви хилите? Ви ж бо не покликали мене сюди для того, щоб говорити про патріотизм і Паттона, чи не так?
—	 Щиро кажучи, так. Але й про це теж. З Фіндельна близько півночі відлітає літак. Ви й німкеня, яка вас супроводжує, на прізвище Анна Марта Бляйбтрой, внесені до списку пасажирів літака. Тому ми вас і шукали. Вам відомо, де зараз перебуває ця німкеня?
—	 Неподалік звідси. В Кенігсдорфі.
—	 Чи є у неї офіційні й дійсні документи для поїздки?
—	 Не знаю, — відповів Стенлі, сягаючи рукою до кишені плаща, — чи цей документ є офіційним і дійсним?— спитав він, поклавши на стіл зім’ятий паспорт Анни. 
Офіцер узяв його, довго роздивлявся під світлом лам-пи і нарешті сказав:
—	 Ні, цей документ не є дійсним. Він не був виданий у Кельні.
—	 Як це розуміти?
—	 Він не підтверджений у нашому відділі в Кельні. Це невстановлений документ із міста Дрездена.
—	 Ну й що?
—	 Анна Марта Бляйбтрой не може виїхати з Німеччини не зареєструвавшись.
—	 То зареєструйте її зараз.
—	 Це функції нашої адміністрації. Але сьогодні вже надто пізно. Адміністрація буде на місці тільки завтра...
—	 Скільки це буде коштувати, щоб адміністрація з’явилася тут за хвилину, — спитав Стенлі і, намагаючись зберігати спокій, витягнув гаманець із задньої кишені штанів. — Скільки? — повторив він голосніше.
—	 Ви мене не зрозуміли. Вам здається, що все і всіх можна купити?
—	 Скільки вона коштує? Оця сама реєстрація? — повторив запитання Стенлі, ігноруючи його зауваження. — Я не поїду звідси без неї. Скільки? Назвіть врешті-решт суму. У мене в гаманці близько двох тисяч доларів. Решту я вам вишлю з Нью-Йорка.
—	 Скільки?! — промовив офіцер із сичанням у голосі. — Ви не розумієте, пане Бредлі, перепрошую, Бредфорд...
—	 Це ви не розумієте. Я не поїду із Кельна без неї.
—	 Ви поручитеся за неї під присягою?
—	 Яким чином?
—	 Що ви її знаєте і підтверджуєте, що вона каже правду? І що берете на себе її зобов’язання.
—	 З біса, що ви маєте на увазі? Звісно, знаю її. Які зобов’язання?
—	 Щодо уряду й платників податків Сполучених Штатів.
—	 Ви що, жартуєте?
—	 Ні, зовсім не жартую. Анна Марта Бляйбтру може померти в Сполучених Штатах. Хтось муситиме заплатити за її могилу й похорон.
—	 Її прізвище Бляйбтрой, а не Бляйбтру, невже це так важко запам’ятати? Напишіть, що я поховаю Анну Марту Бляйбтрой за свій кошт. І що уряд Сполучених Штатів і платники податків не витратять на це ані цента. І що я буду її годувати, поїти, куплю їй черевики і фотоапарат...
—	 Ви готові підписатися під тим, що тільки-но сказали? — перервав його тираду огрядний офіцер.
—	 Підпишу! Звичайно, підпишу!
Товстун подав йому аркуш. Стенлі швиденько пробіг очима по видрукуваному на машинці тексті. Підписав. Зі злістю кинув ручку на стіл, встав і рушив до дверей. Біля виходу він обернувся і спитав:
—	 Скажіть, як могло так статися, що ви підсунули мені готовий документ зі всіма даними цієї дівчини, а перед цим говорили, що в неї немає реєстрації, чи як це там у вас називається?
Не піднімаючи голови, огрядний офіцер відповів:
—	 Якщо ви ще ставитимете мені такі дурні запитання, то не встигнете перед північчю дібратися до Фіндельна. На вході в будинок ще кілька хвилин на вас чекатиме конвой. Тому раджу вам поквапитися, редакторе Бредлі.
—	 Бредфорд, курва, Бредфорд! — крикнув Стенлі й вийшов з кімнати, грюкнувши дверима.
Він побіг сходами до дверей на першому поверсі, що вели до виходу. Його наздогнав Бенсон, на ходу передаючи виправлені папери з печатками.
Конвой біля входу в будівлю складався з двох джипів. У одному з них за кермом сидів той самий солдат, який возив Стенлі у Кенігсдорф. Машини були прикрашені маленькими американськими прапорцями. Відразу ж рушили. Він звелів шоферові під’їхати до собору зі східного боку. Все ще не знав адреси, де була його келія, але добре пам’ятав, що зі східного боку собору до спуску сходами в підземелля було значно ближче. За кільканадцять хвилин він, захекавшись, повернувся до машини з валізою й фотоапаратом на грудях. По дорозі щоразу, коли йому забивало дух, він мусив зупинятися й обіцяв собі після повернення додому кинути курити.
На цей раз шофер їхав до Кенігсдорфа іншою доро-гою. Учора на дорозі не було ніяких контрольних пунк-тів. Сьогодні були. Вони минали їх, не зупиняючись. Прапори на машинах і миготливе червоне світло на од-ному із джипів відкривали перед ними всі шлагбауми.
—	 Чому ми їдемо двома машинами? — спитав він шофера. — Вистачило б і однієї.
—	 Таке розпорядження. Ви, скажімо так, є дуже важливою персоною і дуже кудись поспішаєте. У таких випадах у конвої завжди має бути не менше двох машин. Якщо по дорозі щось станеться з нашою, ви зможете пересісти до іншої.
—	 Он як... — пробурмотів Стенлі, змінюючи свою думку про товстого офіцера.
—	 Ми заберемо ту красульку, так? — поцікавився після паузи шофер. Його це вочевидь цікавило.
—	 Я хотів би її забрати...
—	 Ще б пак. Кожен хотів би, — розсміявся шофер.
Вони зупинилися біля хвіртки, від якої вела стежка до
альтанки. Шофери не вимкнули фари і червоного миготливого маячка на джипі. Незважаючи на його прохання й наполягання, вони не згодилися це зробити. А він не хотів нікого лякати. Відсунувши металевий кошик, наповнений картопляним лушпинням, штовхнув хвіртку і рушив вузенькою стежкою до альтанки. Постукав у двері. Як і вчора, коли почувся звук ключа, він почав читати з папірця:
—	 Mein Name is Stenley Bredford...
Він не встиг закінчити. На порозі стала жінка з киць-кою на руках. У неї було сиве волосся, зібране в жмуток, високе чоло й нафарбовані яскравою помадою губи.
—	 Sie möchtem zur Anne, nicht wahr ? — спитала жінка німецькою, занепокоєно поглядаючи на машини, що стояли на дорозі.
Жестом вона запросила його в дім і зачинила двері. Він увійшов до кухні. Анна стояла біля дерев’яного стола при вікні і щось виливала з фаянсової миски в бляшану неглибоку посудину. На мить йому здалося, що це його мати. Анна обернулася до нього і усміхнулася.
—	 Пиріг буде готовий завтра, ти приїхав надто рано, Стенлі... — сказала вона тихо і продовжувала спокійно виливати жоЬту густу масу до бляшаної посудини.
—	 Ти поїдеш зі мною? Сьогодні? Зараз?
Літня жінка підійшла до Анни. Узяла з її рук миску, тицьнула кицьку. Анна інстинктивно притулила кицьку до себе, а за якусь мить поклала її на підлозі біля ослона. Зняла квітчастий фартух, зав’язаний довкола талії. Мовчки вийшла з кухні. Він сів на ослін і гладив кицьку. Жінка стояла біля дерев’яного столу, повернувшись до нього спиною. Раптом вона підійшла до нього і сказала по-німецькому:
—	 Werden Sie gut aufpasen auf Anna, nicht wahr? Sie hat schon so viel schlimmes in ihrem Leben durchgemacht? >\fer- den Sie ?
Він рвучко підвівся. Дивився на великі сльози, що котилися по щоках цієї жінки, і шукав у своїй пам’яті всі німецькі слова,- які знав, а потім, змішуючи англійську й німецьку, заспокоїв:
—	 Ich mochte Anna... Ich mochte for Anna Krieg und happy. Ich mochte Anna gut, very gut... Sie understand? Ich mochte Anna smile... Sie understand... Ich mochte Anna no egal... No egal... Sie understand... No egal! Nothing more Kaputt...
Він почув звук дверей, що відчинилися. Анна зайшла до кухні. Вона була вдаОгнена в темно-синій довгий плащ, підперезаний, шкіряним коричневим паском. Біля її ніг стояла обшарпана коричнева фіброва валіза. У правій руці вона тримала скрипковий футляр. Кицька підбігла до неї й почала тертися спочатку об її плащ, а потім об валізу. Анна підійшла до жінки. Вони обнялися. Жінка зняла зі свого зап’ястя годинник і вклала Анні в руку. Вони щось шепотіли одна одній.
Стенлі взяв валізу, виніс її до передпокою й закурив. Кицька побігла за ним. За хвилину до передпокою уві-йшла Анна. Він узяв валізку. Раптом кицька скочила до його руки. Спершу він почув голосне шипіння, а потім відчув гострий біль. Машинально відсмикнув руку. Шкіра на його руці в багатьох місцях була вкрита подряпинами від котячих кігтів. Пригадав, що Мефісто так само висловлював своє невдоволення. Отже, німецькі й американські коти реагують однаково. Коли під час якогось уїк- енду його відвідав у Нью-Йорку братик Ендрю, то він теж вийшов з помешкання з такими подряпинами на зап’ясті. Мефісто з якоїсь незрозумілої причини не терпів Ендрю. Від першої зустрічі з ним...
Шофер чекав у машині. Тітка Анни конче хотіла під’їхати з ними до шинку на площі. За горілкою. Вона сказала, що їй тепер доконче потрібна горілка і що сьо-годнішнє вино її не візьме. І що інакше вона не витримає самотності. Два американські військові автомобілі з прапорами і червоним маячком на одному з джипів зупинилися на невеликій площі в центрі Кенінгсдорфа. Із однієї машини вийшла заплакана фрау Аннелізе Бляйбтрой. У чоловіків, що стояли перед шинком, від здивування повідвисали щелепи. Стенлі подумав, що легенди в маленьких містечках і народжуються саме в такий спосіб.
Тільки-но Аннелізе зникла за дверима шинку, вони рушили далі. Анна мовчала, притиснувши чоло до шиби. Коли вогні містечка лишилися позаду, Стенлі взяв її руку. Вона стиснула його пальці й довго не відпускала. А потім піднесла його подряпану руку до губів і почала цілувати.
— Карафка ще не знає, що ти хороший, це від нервів. Ти інакше пахнеш. У цьому домі давно не було чоловіків. Останнім часом тітка не пускала на поріг ніяких чоловіків, навіть жебраків і священиків. Карафка полюбила б тебе, Стенлі, якби ти дав їй трохи більше часу. Я її знаю...
Слово «карафка» було йому знайоме. Його мати часто вживала це дивне слово, називаючи ним скляні дзбанки для води або вина. Коли в 1920 році в Штатах було введено сухий закон, батько наливав з металевого бідона для молока саме до карафок смердючу коричневу рідину, яку ночами гнав у дерев’яній повітці. Стенді розумів значення цього слова, але не припускав, що так можна назвати кицьку.
Він обережно вивільнив руку і ніжно провів пальцями по обличчю Анни, другою рукою намагаючись прикурити дві сигарети. Одну подав їй.
—	 Я б спекла для тебе смачний торт Стенлі, — шепотіла вона, глибоко затягуючись. Пополудні я була в пекарні Роллерів, ходила по родзинки. Мусила зробити над собою зусилля, бо старий Роллер — це нацистський скурвисин, але в нього найкращі родзинки в містечку. Ти любиш дріжджовий пиріг із родзинками, Стенлі? Мій батько його обожнював. Любиш, правда?
Він присунувся до неї. Вона поклала йому голову на коліна. Він легенько гладив ії чоло й волосся. Досить довго вони мовчали.
—	 Ми їдемо до Нью-Йорка, правда? — раптом спитала вона пошепки. — Сьогодні вранці я роздивлялася атлас. Це дуже далеко. Ми полетимо літаком, так? Знаєш, я ніколи не літала літаком? Дуже боюся літати. Ти триматимеш мене за руку? Весь час. Ти любиш музику, Стенлі? Для мене літаки асоціюються з бомбами, але і з музикою теж. Не знаю, чому. А тебе любить яка-небудь жінка? Окрім мами й сестер? Ти гладив їй лоба й волосся, як зараз мені? Вона кохає тебе? Сказала тобі про це? Встигла це сказати? Як її звуть? — питала Анна, піднімаючи голову.
Він мовчки слухав, відчуваючи, як за кожним питан-ням ії руки все міцніше стискають його коліна. Вона ту-лилася до нього, як перелякане дитя. Час від часу торкалася губами його руки.
—	 Я триматиму тебе за руку. Не відійду від тебе ні на крок. Усе буде добре, усе буде добре...
—	 Стенлі, не полишай мене ані на хвильку, прошу тебе! У мене вже є одна скрипка...
Вона затихла. Він прикрив ії своїм плащем. Попросив шофера, щоб той вимкнув короткохвильову радіостанцію, але той, проте, рішуче відмовив.
— Ми перебуваємо в конвої, я мушу тримати контакт з головною машиною і з Бенсоном, — пояснив він. — Він же там всереться від страху, якщо я вчасно не відгукнуся, — усміхнувся він.
Ще до того, як вони доїхали до передмістя Тріра, Анна заснула. Стенлі закурив. Він думав про Доріс. Про те, що ні разу не гладив її лоба і волосся. Він мріяв про це. Просто не було такої нагоди. У них завжди було обмаль часу. «Тебе любить яка-небудь жінка? Окрім мами й сестер?» — подумки повторював він запитання Анни. Щиро кажучи, у нього не було відповіді на це.
Доріс появилася у його житті випадково. Так само, як і інші жінки до неї. Досі він ніколи не шукав жінок. Це вони його знаходили, або, кажучи точніше, — це вони йому траплялися. За досить простою схемою. Якась службова справа, що її треба залагодити, бесіда, трохи флірту, потім вечеря, вино або коктейль, перший секс, інколи кілька наступних побачень, хоча й не завжди, потім його тривале мовчання, «щоб не прив’язуватися», остання розмова й останній секс, а наприкінці — його цілковите зникнення з їхнього життя. Поки що йому щастило. І вдавалося зникати без прикрих наслідків. Ніяких надмір драматичних сцен при розлуці, ніякого «переслідування» нічними дзвінками, у його поштовій скриньці не було жодних листів із погрозами, ні спроб шантажу. Йому, на відміну від декого з колег по редакції, нічим було погрожувати і нічим було шантажувати. Він був вільний і незалежний. Так, іноді він відчував, що самотній. Але навіть і в цьому був свій позитив. Він помітив, що в таких фазах самотності й покинутості у нього виходили найкращі знімки. Окрім того, статус «вільного чоловіка», зважаючи на його зрілий вік і статус добре оплачуваного «білого комірця» — інтелектуальний з претензіями, — робили Стенлі дуже привабливим для жінок. Лише дві жінки з його минулого не вписалися в цю схему: Жаклін, яка із самого початку знала, що хай там що, а вона не зможе йому належати, і Дороті, яка із самого початку знала, що хай там що, а вона не схоче, щоб він належав їй, й обидва ці випадки залишили глибокі рани в його душі. Рана, завдана Дороті Паркер ще й досі його непокоїть...
Артур терпіти не міг Дороті Паркер. Він вважав, що вона не просто повія, а ще й повія журналістики. Для Артура це було набагато гірше». Торгівля своїм тілом існує вже не одне тисячоліття, — казав він — але торгувати своїм мозком за купюри — це чисте блядство». Казав так тому, бо не міг вибачити Паркер, що її світла голова не належала — як власність, звісно, — його «Тайме». Артур, всупереч тен-денції, яка виникла в середині двадцятих років, не визна-вав журналістів, що писали до кількох газет. Артур хотів мати всіх тільки виключно для себе. А Дороті Паркер не бажала належати комусь. Ні як журналістка, ні як жінка. Коли Паркер 1925 року почала друкуватися в «Нью-Йор- кері», вона з тієї миті стала заклятим ворогом Артура, який у новому щотижневику бачив небезпечного конкурента. Кожного, «застуканого» у редакції за читанням «Нью-Йоркера», викликали до Артура на килим. Там він мусив брехати, що «це тільки для того, щоб знати конкурента в обличчя». Стенлі теж, звісно, читав «Йоркера» і зовсім не «з потреби знати конкурента», а хоча б для того, аби довідатися, на який спектакль варто йти на Бродвей та які нинішні ціни на контрабандний алкоголь, що продавався з-під прилавка у джазових клубах Гарлема. Небувалий успіх «Йоркера» пояснювався ще й тим, що до нього перейшла ціла група так званих «алгонкінів». Це було елітарне об’єднання спершу кількох, потім кільканадцяти молодих, енергійних мистецтвознавців з хистом журналіста або письменника. Агресивних, амбітних, са-мозакоханих і без жодних докорів совісті. Вони регулярно збиралися в ресторані-люкс — готелю «Апгонкін» на 44-й вулиці в Манхеттені. У процесі своїх галасливих, щедро политих алкоголем зібрань, вони давали оцінку, творили тенденціі й напрями, визначали моду, скидали авторитети й підносили на п’єдестал нікому не відомих авторів, щоб невдовзі, коли ті не відповідали вимогам і потребам часу, скинути їх із тих п’єдесталів у цілковите забуття. Такі зустрічі в готелі «Алгонкін» незабаром переросли у щось на зразок Страшного суду над артистичною і світською богемою Нью-Йорка. Те, що там проголошувалося, негайно потрапляло у фейлетони або рубрики світських пліток не лише в «Ваніті Фейр», «Вог», «Харперс базар» чи «Нью-Йоркер», а також іще до п’ятнадцяти щоденних газет, що виходили (деякі вранішнім і вечірнім випусками) в Нью-Йорку. Місто сприймало думку «алгонкінів» як чіткі дороговкази. Сама ідея зібрань «алгонкінів» не була вже й такою оригінальною. Вони віддавна практикувалися в Європі в так званих літературних кав’ярнях. Новизна полягала лише в тому, що в Америці вони зреалізовувалися вперше.
Серед членів-засновників тієї групи була одна жінка — Дороті Паркер. Найбільш улюблена й найбільш упослі-джена. Це вона могла написати в рецензії на нову прем’єру на Бродвеї таке:«Якщо ти не вмієш плести, то візьми з собою в театр хоча б книжку», іншого разу вона не забажала у своїй статті назвати ім’я автора драми, «щоб не принизити драматурга його ж власним прізви-щем». Це саме вона з-поміж усієї групи мала найгострі- ше перо й боляче шмагала своїми гострими висловлю-ваннями, а коли їй бракувало слів, щоб влучити «в десят-ку», то вона їх сама вигадувала. Невдовзі місто, і це не лишень так звана еліта, завдяки Паркер залюбки ввела до своєї щоденної лексики такі означення, як «one night stand, high society» і «face lifting». Саме вона їх придумала і ввела у вжиток.
Влітку, останнього серпневого тижня 1928 року, Артур вирішив організувати для «Тайме» безпосередній і «рішучий звіт» із зібрань «алгонкінів». Для Артура «рішу-чий» не означало обов’язково об’єктивний. Група вже давно переросла гурток ексцентричних приятелів. Вона стала впливовою інституцією й відігравала провідну роль у формуванні суспільної думки. До того ж вона була дуже незалежна. Артур не полюбляв незалежних інституцій, особливо «надто незалежних». А до того ж «ал- гокіни» ігнорували «Тайме», надаючи право першості друкувати найпікантніші «новини» іншим газетам. Таке ставлення ще дужче дратувало Артура.
Стенлі недавно оселився в Нью-Йорку і ще тільки роз-починав свою журналістську кар’єру. Це був один з його перших репортерських проектів для «Тайме». Того спе- котного полудня він стояв з фотоапаратом біля ліфта го-телю «Апгонкін». Стояв скромно осторонь численної групи цікавих. Із ліфта вийшла жінка з собакою на повідку. Трохи за тридцять, невисока, сказати б, мініатюрна, темноока, з блідою шкірою. Гострі парфуми, коротке, екстравагантно підстрижене волосся замість обов’язкової ажурно викладеної зачіски. Крім того, що Дороті була в сукні без корсета, її сукня була ще й закороткою як на пуританську Америку. В цьому була вся Дороті Паркер.
Вона, як завжди, спізнилася, хоча й мешкала най-ближче за всіх, бо місяцями жила в цьому готелі. Зустріч у ресторані вже давно розпочалася, але це не мало зна-чення. Усі наперед знали, що найважливіше станеться власне тоді, коли до нього прилучиться ця жінка — без-перечний ідол нового типу жінок наприкінці шалених двадцятих років. Провокаційно незаангажована і демон-стративно грішна. Одні захоплювалися нею й обожнювали ії, інші ненавиділи й зневажали. Поетеса, прозаїк, та передусім нескорена бунтівниця. Вона завжди говорить те, що думає, курить, п’є, має багато коханців і ще більше успіхів...
Несподівано її пес підбіг до Стенлі й загавкав. Дороті підійшла й, схопивши його за руку, сказала:
—	 Ви, очевидно, нещодавно наступили на собаче лайно, а в мого пса алергія на цей запах. У цьому місці дуже багато лайна. В тому числі і в прямому розумінні слова. Замість того щоб його прибирати, усі смітникарі кинулися купувати акції на Уолл-стріт. Це погано закін-читься. А ви як вважаєте?
Він був так спантеличений тим, що сталося, що не зміг видобути й слова.
—	 Але від колін і вище ви пахнете пречудово, — по-шепки сказала вона, схиляючи голову на його плече. —
Наповните своїм запахом наш ліфт по дорозі вгору? Після зустрічі? Мені дуже подобається все, що додається до цього запаху, — додала вона грайливо.
І зникла за червоною плюшевою портьєрою. А ії дур-новерхий пес до останньої хвилини істерично гавкав і грізно гарчав на Стенлі.
Із зустрічі, яка була головною метою його візиту, він запам’ятав лише, що Дороті Паркер була дуже балакучою і часто замовляла шведський віскі «Хейг енд Хейг», який пила без зельтерської води, і за кожною склянкою говорила все голосніше і щораз частіше перебивала інших на півслові. Коли ії пес, що сидів під столом, почав неспокійно поводитись, вона демонстративно дістала зі своєї торбинки снодійну пігулку й дала йому. Невдовзі пес угамувався.
Він ніяк не міг зосередитися на тому, що вона говорила, з одного боку він почувався приниженим цим її негречним коментарем щодо його «вступу в лайно», що було, хоч як це прикро, правдою, — перш, ніж увійти до зали, він ре-тельно вимив черевика в туалеті. Натомість, з іншого боку, прикрий випадок певним чином вирізнив його з юрби. «Мабуть, я мушу бути вдячним нью-йоркським сміття-рам?» — усміхався він про себе.
Паркер мала рацію. Дедалі менше людей працює в цьому місті. Усі як навіжені купують і продають акції. І, що цікаво, всі на цьому заробляють. Нещодавно його колиш-ній знайомий, ще з Прінстона, який працював дилером на біржі, з іронією в голосі розповів йому, що за порадою щодо купівлі акцій до нього звернувся навіть чистильник взуття, який сидів на Уолл-стріт. Він спитав у нього, що ви-гідніше: залишити при собі акції «Дженерал електрик», чи продати їх і купити акції «Юнайтед фаундерс», а може, на-віть «Вестінг Хаус»? Це була найприорітетніша доленосна проблема нью-йоркського чистильника взуття! Вже чотири роки курси акцій безупинно зростали. І дедалі більше людей, навіть не намагаючись знайти роботу, могли дозволити собі нове радіо, новий автомобіль, а декотрі — навіть будинок. Це торкалося майже всіх. І багатого влас- ника фірми, і його шофера. В обідню перерву мийники ві-кон у хмарочосах не лінувалися спуститися вниз, щоб ознайомитись із новими курсами акцій, якими вони во-лоділи. Уолл-стріт стала улюбленим місцем прогулянок, а по радіо торгувати акціями закликали не тільки еконо-місти, але й ворожки та астрологи. Усі знали, що означає індекс Доу-Джонса, а одна сім’я в Каліфорнії своїм ново-народженим двійнятам навіть дала імена Доу-Джонс — хлопчикові, та Індекс — дівчинці. Стенлі погоджувався з Паркер, що це колись погано скінчиться. Це лише питання часу. Тоді він ще не знав, а сьогодні знає, що це завер-шилося ще гірше, ніж можна було передбачити. У вівторок, 29 жовтня 1929 року. З того «чорноговівторка все перемінилося...
Йому було цікаво, що вона мала на увазі, коли казала про ліфт. Не минуло й двох годин, як він спершу «запов-нив» своїм ароматом «їхній» ліфт, а за кілька хвилин — вагіну Дороті Паркер своїм пенісом. На розстеленому ліжку, всипаному крихтами хліба чи булки, у кімнаті з кон-диціонером на восьмому поверсі готелю «Алгонкін». При-гадує, як вона, сидячи на ньому верхи, кусала його губи й говорила щось по-французькому. Тим часом задзвонив телефон. Вона взяла слухавку. Ритмічно рухалася, не пе-рериваючи. телефонної бесіди. Затим повернулася до нього спиною і, продовжуючи розмову, знов підіймалася й опускалася, випинаючи розчервонілі сідниці. Він вдив-лявся в ті червоні плями на її шкірі й бачив виразні сліди ударів. У якийсь момент вона притиснула слухавку до гру-дей, коротко й голосно зойкнула й, піднявшись над ним, зіскочила на килимок обіч ліжка. Потім піднесла до вуха слухавку й розмовляла далі. Він лежав, мов паралізова-ний, не знаючи, що робити зі своєю ерекцією. Вона на хвильку підійшла до холодильника, що стояв у кутку кім-нати, дістала звідти білий полумисок із рожевою рідкою масою, схожою на йогурт, і ретельно змастила нею лівою рукою його пеніс та калитку. Він відчув гострий холод і за-пах полуниці. За цією процедурою вона все ще розмовля-ла по телефону. Потім поклала слухавку на нічний столик  
біля будильника, схилилася над ним, взяла його пеніс у долоні й почала повільно злизувати з нього рожеву масу. Коли він уже досягав піку насолоди, вона долонею зату-лила йому рот. Потім знову взяла телефон, підійшла до вікна, відчинила його навстіж і розмовляла далі. Він поспі-хом одягнувся й мовчки вийшов.
Сам не знаючи, чому, Стенлі регулярно приходив упродовж кількох тижнів до готелю «Алгонкін» і заповню-вав своїм запахом ліфт, а затим, на коротку мить своїм пенісом вагіну Дороті Паркер. Щоразу, коли вони підні-малися нагору, він почував, як у ньому жевріє надія на більшу близькість. Та після кожного оргазму, пережитому при ній, але не разом з нею, він відчував приниження й докір самому собі. У неї не було часу для нього, вона не обдаровувала його увагою і майже з ним не розмовляла. Для нього у неї були її широко розведені стегна і йогурти з розмаїтим смаком та запахами. Інколи він подумки за-питував себе, чи ті квіти, що він їй дарує, вона ставить у вазу, чи після його відходу зразу ж викидає на смітник. Значно більше близькості він відчував зі своєю масажи-сткою Нофі з Чайнатауну, в південній частині міста, моло-денькою індонезійською емігранткою з Балі. На масажі він теж лежав цілком голий. Одного разу — він тоді ще бував у Паркер і страждав через це, — коли він перевернувся на спину, Нофі спитала його: «Ви плачете? Чому?» Він плакав. То був такий час, що він часто плакав, особливо тоді, коли йому випадала хвилина подумати про себе.
Якщо вірити усім публікаціям титулованих сексологів, то в спілкуванні з Дороті Паркер він поводився як мазохіст. Таке трапляється з багатьма людьми. За статистикою частіше з жінками, ніж з чоловіками. Декотрі мають при цьому розчервонілі від ударів нагайкою, ременем або рукою сідниці, а в деяких, від напливу крові до головного мозку, що зумовлює появу почуття сорому, червоніють обличчя. А декотрі переживають цей епізод без значних наслідків.
Одного разу він все-таки дійшов до межі свого мазо-хізму. Того вечора в ліфті готелю «Алгонкін», крім нього й
Дороті Паркер, був ще один пасажир, чоловік приблизно його віку. Утрьох вони ввійшли до її номера. Та тільки-но Дороті вийшла з ванної голою, Стенлі вибіг геть...
Проїжджаючи повз готель «Алгонкін» на 44-й вулиці, він завжди згадував її слова: «Ви, очевидно, недавно вступили в собаче лайно. В цьому місті дуже багато лай- на». Тепер він точно знав, що одного серпневого дня 1928 року він упродовж кількох годин вступив не в одну, а в дві купи лайна. Сморід однієї з них відчував і досі...
Машина раптово загальмувала. Вони зупинилися перед контрольним пунктом у Конці. Анна прокинулася й, потягуючись, сіла. У опущену бічну шибу просунув голову в касці британський солдат. Як тільки він розкрив рота, щоб щось сказати, Стенлі одразу ж упізнав його. Це був той самий щербатий британський капрал із жуйкою в роті, що на кілька годин затримав під час подорожі до Тріра його і Сесілію.
—	 Увімкни світло, хлопче, — сказав він командним тоном, звертаючись до шофера, — і вимкни радіо. Вуха болять.
Шофер увімкнув лампочку в салоні джипа. Світло засліпило Стенлі. Відчував, як тремтить Анна, притулившись до нього.
—	 Бачу, ти возиш цивільних, хлопче, — сказав капрал, скеровуючи світло ліхтаря в обличчя шофера.
Той примружив очі, простягнув капралові пачку документів і почав спокійно пояснювати ситуацію. Анна притискалася до Стенлі щораз дужче. Її нігті впиналися йому в шкіру. Капрал при світлі ліхтаря уважно вивчав кожний документ.
—	 Не виходь з машини, Стенлі! Прошу тебе, не залишай мене саму, — шепотіла Анна.
Шофер зиркнув у дзеркало. Побачив, що коїться з Ан- ною. Його обличчя спочатку стало рожевим, а потім червоним. Він спокійно вимкнув радіо, узяв автомат, що лежав на сидінні, і, вийшовши з машини, дав знак шоферові другої машини, що їхав за ними. Коли той під’їхав і зупинився біля них, підійшов до британського капрала й сказав:
—	 У тебе, щербатий карлику, є одна хвилина, щоб підняти оту дровиняку. Я пред’явив тобі всі необхідні документи. Згідно зі всіма приписами. Якщо ти досі не навчився читати, то зараз уже пізно вчитися. На нас чекає сам Патгон. Якщо він нас не дочекається, то ти пошкодуєш, що народився. Якщо ти встигнеш за чимось пошкодувати. Та якщо ти зараз же не піднімеш шлагбаум,то... за секунду його, курю, взагалі не буде, — додав він, хапаючись за карабін.
Почувся гуркіт двигуна машини, що стояла обіч. З-під її коліс полетіли бризки грязюки. Червоне світло на даху джипа миготіло навперемін із фарами. З дерев’яної будки біля шлагбаума вибігло кілька солдатів. Вони залягли й приготувалися до стрільби з карабінів. Анна відчайдушно закричала, зсунулася з сидіння на підлогу, тягнучи Стенді за собою. Ляснули, зачиняючись, двері. Рев мотора стих. Вони рушили.
—	 Довбані англійці. Цим мудакам захотілося у війну погратися, — почули вони спокійний голос шофера, — але ми встигнемо, нема питань. Нехай фройляйн більше не боїться, встигнемо...
Військовий аеродром у Фіндельні, Люксембург, зразу після півночі, субота, 10 березня 1945 року.
Вони справді встигли. На початку першої ночі обидві машини конвою під’їхали просто під освітлений прожекторами літак, що стояв на бетонній злітній смузі. З виду такий же, яким Стенлі прилетів до Намюра. Вони вийшли з машини. Анна нікому не дозволила доторкнутися до скрипки. Стенлі взяв із з собою лише фотоапарат. їхні валізки внесли в літак шофери.
Серед групи офіцерів, що вишикувалися перед трапом літака, була Сесілія. Стенлі зупинився, проходячи повз неї. Сесіль підійшла до нього. Коли він спробував її обняти, вона різко відхилилася. Стала струнко і повернула голову в бік Анни:
—	 Ніколи вас не забуду, пане Бредфорд. І зіграю для вас. Навіть якщо ви не зможете цього почути, — сказала Сесіль, вкладаючи йому до рук сірий пакунок, перев’язаний мотузкою.
Він не встиг нічого сказати у відповідь, а вона зразу ж стала в шеренгу.
Хистким трапом вони поспіхом піднялися в літак. Усередині він був зовсім інакшим, ніж той, яким він летів до Намюра. Відразу за кабіною пілотів стояли чотири ряди широких шкіряних крісел. За щільною портьєрою по обидва боки були два ряди низьких металевих сидінь. На кожному з них лежав жовтогарячий рятівний жилет. Молодий солдат у мундирі сталево-сірого кольору показав їм на два місця з лівого боку за портьєрою. Вони сіли. За мить вузьким коридорчиком почали проходити в хвостову частину літака солдати. Зі скривавленими пов’язками довкола голови, на милицях, з руками на перев’язі і туго забинтованими куксами. Вони посміхалися до них і проходили далі.
За кілька хвилин запала тиша і згасло світло. Почувся шум двигунів, що ставав усе голоснішим. Літак поволі рушив і через кількасот метрів відірвався від землі.
—	 Я зовсім не боюся, — прошепотіла Анна йому на вухо, — все буде добре, Стенлі. Я люблю тебе, люблю тебе, пам’ятай, що я люблю тебе... — повторювала вона, притискаючись до його пле^а.
Йому іноді здавалося, що Анна говорить зовсім не до нього, що в певних ситуаціях крайньої емоційної напруги, хвилювання, страху чи просто зворушення вона повертається в якийсь минулий, відомий тільки їй світ. Так було, коли вона промовила незрозуміле йому речення про «одну скрипку, яка вже є у неї», і таке сталося щойно, коли вона майже істерично освідчилась йому в коханні. Як тільки напруга, страх чи зворушення минали, вона поверталася до дійсності.
Він дивився крізь затуманений ілюмінатор. Миготливі вогники внизу ставали все меншими. Невдовзі вони зовсім зникли під хмарами. Він глибше втиснувся у металеве сидіння. Летіли. Шум двигунів літака, який спочатку був якимось грізним, став розміреним, навіть заспокійливим, немов запевняючи, що все в нормі. Анна поклала голову йому на коліна й заснула. Час від часу щось бурмотіла крізь сон. По-німецькому, іноді по-англійському. Досить було тільки доторкнутися до її волосся, як вона зразу ж за-спокоювалася.
Він заплющив очі, марно намагаючись заснути. Його незапланована, зовсім неочікувана і, певним чином, ви-мушена подорож до Європи, охопленої війною, завершувалася. Він повертався. На душі було трішки меланхолійно. У нього не було відчуття того, що він виконав свою місію, хоч що б це слово означало. Усе, що він тут пережив, постало перед ним як уривки думок, слів, речень, зустрічей. Усі, кого послав йому випадок чи доля, видавалися перехожими з вулиці, яких він виглядатиме і за якими сумуватиме. Англієць, мадам Кальм, Сесіль, брат Мартін... Незакінчені розмови, недосказані думки. Навіть усі прощання й розлуки теж були незавершеними. Він повертався додому,думаючи про все це. Саме про це. І раптом збагнув, що і його життя — і те, що до від’їзду, теж — було сповнене таких «незакінчених справ». Мабуть, він ображав цим близьких йому людей. Йому пригадалися слова рядового Білла: «Подрімай, Стенлі, а я тим часом відвезу тебе на війну». І нарешті він заснув.
Точно не пригадував, скільки минуло часу, коли його розбудив якийсь гамір. У літаку було ввімкнено повне освітлення. Офіцер в зеленому мундирі тряс за плече Анну. Вона підняла голову. Протерла очі. З-за спини офіцера висунувся літній чоловік у генеральському мундирі.
—	 Моє прізвище Паттон. Чи маю я приємність поговорити із панею... — він глянув на аркуш паперу, поданий йому ад’ютантом у зеленому мундирі, — Анною Мартою Бляйбтру, — спитав він, неправильно читаючи її прізвище.
—	 Моє прізвище Бляйбтрой. Не Бляйбтру. А в чім річ? — спитала вона перелякано.
—	 Ви з Дрездена?
—	 Так. Із Дрездена. А що сталося? Стенлі, покажи панові військовому наші документи, — вона нервово схопила Стенлі за руку.
—	 Я хочу вибачитися перед вами за Дрезден. Це той придурок Гарріс...
—	 За що ви переді мною вибачаєтеся?— перервала його Анна.
—	 Ну, за Дрезден. Моє прізвище Патгон.
—	 Ви теж із Дрездена? На якій вулиці ви мешкали?
—	 Ні. Я не з Дрездена. Але я розумію, що вам довелося пережити.
—	 Ви не з Дрездена?! Ні?! Тоді вам ніколи цього не зрозуміти! Стенлі, хай йому біс, допоможи мені, прошу тебе! Що йому треба?! Покажи йому документи! — кричала вона перелякано.
Він одразу підвівся і виструнчився перед Паттоном.
—	 Пане генерале, пані Бляйбтрой дуже втомлена і може з цієї причини не зовсім правильно вживати англійську. Прошу вибачити її.
—	 Авжеж, авжеж. — Паттон похитав головою і відійшов.
Анна заспокоїлася лише тоді, коли генерал зі своїм ад’ютантом зникли за портьєрою, яка відділяла частину салону від тієї, де були поранені солдати.
—	 Хто це був, чорти б його вхопили?! — спитала вона, стишуючи голос. — Він як дві краплини води схожий на одного противного кондуктора з сімнадцятого трамвая на Грюнерштрассе у Дрездені. Я почувалася, наче мене спіймали без квитка в тому трамваї, — додала вона з усмішкою.
—	 Це був Паттон. Дуже важливий, зараз, мабуть, най- повжніший американський генерал. Це його війська зайняли спершу Трір, а потім половину Кельна.
—	 Блядь! Стенлі, справді?! — спитала вона з переляком і недовірою в голосі. Вибач. Я не хотіла. Останнім часом я боюся всіх людей у формі. Того кондуктора я теж страшенно боялася.
Він голосно засміявся. Її невідання й таке незвичне щире каяття за цих умов, коли вони летять літаком Патго- на, коли без Паттона вони не були б тут, присутність її, німкені, на борту американського військового літака, виліт якого був великою військовою таємницею, — все це швидше розсмішило, ніж роздратувало й здивувало. До того ж він уявив собі Паттона в ролі кондуктора, що перевіряє квитки в німецькому трамваї. Навіть вигук «блядь!» з її вуст, що так не пасував до образу тендітної, ніжної й безпорадної дівчини з дитячим личком, не був вульгарним, а лише потішним. Та за хвилину він знову став серйозним.
—	 Ти розкажеш мені про Дрезден? — спитав він, дивлячись в її очі.
-Ні.
—	 Колись розкажеш?
—	 Не знаю... — Вона відвернулася. — Спробую. Ти ж бачив світлини. Про що тут ще розповідати?
—	 Багато про що. Чому ти зайцем їздила «сімнадцят- кою», наприклад? Про багато інших речей, чого я ніколи не побачу на світлинах. Мені б хотілося, мені б дуже хотілося, щоб ти розповіла мені про Дрезден, в тому числі й довоєнний. Чому ж ти їздила «сімнадцяткою» без квитка? Я гадав, що вже хто-хто, але ви, німці, — дисциплінований народ.
—	 Тоді мені, як ніколи, не вистачало грошей і я була змушена заощаджувати навіть на квитках. Усі кишенькові гроші від батьків і всі гроші від бабусі я витрачала на фотоплівку, на книжки з фотографії, на фотопапір, на хімічні препарати для фотолабораторії. І на білизну. Я обожнюю красиву білизну. Коли у мене раптом почали стрімко рости груди, мені довелося неабияк тратитися, — додала вона з усмішкою й раптом запитала: — У твоєї жінки великі груди?
Він здивовано глянув на неї, зовсім не чекаючи на таке запитання. Так просто з мосту, відверто, навпростець. Намагаючись приховати своє зніяковіння, він поспішно відвернув голову й сягнув по сигарети до кишені піджака, що висів на спинці металевого сидіння. Закурив...
У Штатах таке питання міг би поставити, якщо й взагалі наважився, тільки психоанапітик. У Америці вже немає психіатрів. Усі, підкоряючись європейській моді, пере-йменувалися на «психоаналітиків». До психіатрів ходять причмелені, до психоаналітиків, уже сама назва чого варта, йдуть «люди з проблемами». Такі асоціації корисні для обох сторін. Хоча насправді дуже мало психіатрів завдяки тій лукавій номенклатурній зміні стали психоана- літиками. Усім іншим це тільки здавалося.
Отож таке питання поставив би не психіатр, а психо- аналітик, та й то тільки після кількох місяців, проведених на кушетці. І, ясна річ, за кількасот доларів гонорару. Зва-живши нате, що тижнева зарплата, наприклад, тієїжЛай- зи не перевищувала й п’ятидесяти доларів, візит до пси- хоаналітика наприкінці двадцятих років був непристойною розкішшю. Американські, особливо нью-йоркські й каліфорнійські психоанапітики, зачитувалися й безроз- думно захоплювалися Фройдом і фройдизмом. їхні кабі-нети в пуританській, майже вікторіанській Америці були осередком «моральної розпусти й збочення, вбраним у наскрізь фальшивий, але привабливий одяг псевдонауки, яка має з медициною стільки ж спільного, як замовляння знаркотизованого, як і сам Фройд, ворожбита або знахаря в примітивних племенах Нової Гвінеї або Африки». Кінець цитати. Точно в такому або дуже схожому тоні писали чи не всі консервативні і здебільшого релігійні американські газети. Зігмунд Фройд був для редакторів тих газет «єврейським збоченцем-кокаїністом, який заводить найсвятішу, даровану Богом людську свідомість у нетрі так званої підсвідомості, що керує кількома мавпячими рухами тіла». На їхню думку, всі, хто марнує час по кабінетах так званих психоаналітиків, «спокушених фрой-дизмом», і тратять там свої кровні, здобуті важкою працею гроші, — це «наївні простаки, що попалися в пастку». Але поява єврея, збоченця й кокаїніста в одній особі, ро-зуміється, не було випадковістю. Якщо таке пишуть релі-гійні газети в Штатах, то це означає, що, напевно, варто йти в ті кабінети. Тим паче, що він, Стенлі, знав в усіх под-
10 Бікі
робицях те, що діється в тих кабінетах, зі статті, яку з на-годи якоїсь ювілейної річниці від дня народження Фрой- да, підготувала всюдисуща Матильда з відділу культури «Тайме». Хто міг би це зробити ліпше за неї?
Старший редактор «Тайме», доктор філософії Віденського університету Матильда Ахтенштейн народилася в Австрії, у місті Браунау на річці Інн, 20 квітня 1889року. Того ж дня, в тому ж місті, що й Адольф Гітлер, Тому свій день народження, перейшовши з іудаїзму в католицизм, вона перенесла на 25 грудня. Вона була третя дочка єврейського крамаря й австрійської зубожілої аристо-кратки. їхня крамничка й помешкання на другому поверсі знаходилися всього за кілька вулиць від будинку Гітлерів. Мати Адольфа, Клара, часто заходила до їхньої крамнички. Вона купувала в них молоко й хліб. Скромна, зажурена, завжди втомлена жінка з великими блискучими очима. Майже постійно, як згадувала мати Матильди, Клара Гітлер, що народила шестеро дітей, була вагітною. Інколи вона приходила, пхаючи перед собою дитячий візочок з маленьким Адольфом. Алоїз Гітлер, батько Адольфа, тов-стий, вусатий працівник митної служби, хоча й рідко, але теж бував у їхній крамниці. Здебільшого ввечері. Він купував міцну угорську горілку й рибу, яку батько Матильди ловив у річці Інн. Інколи він брав у борг. Але завжди в кінці місяця акуратно розплачувався. Так про сім’ю Гітлерів оповідала мати Матильди.
Моше Ахтенштейн, батько Матильди, скромний мовчазний крамар із Браунау міг би змінити хід історії світу, та не змінив. Чим пишається й досі. Одного теплого травневого вечора 1894 року Моше Ахтенштейн поїхав велосипедом на риболовлю. їдучи стежкою вздовж відлогою берега річки Інн він раптом побачив маленького хлопчика, що тонув, підхоплений течією ріки. Не вагаючись ні на мить, Моше зупинився, спустився до води і скочив у воду. Коли хлопчик прийшов до тями, виявилося, що його звати Адольф Гітлер. На рамі велосипеда батько відвіз його до будинку Гітлерів. Він і досі пам ’ятає сльози в очах Кла- 
ри Гітлер, яка спершу плакала з вдячності, а потім благала його, щоб він не казав про це її чоловікові й нікому в містечку. Вона не хотіла, щоб хтось, а тим паче її чоловік, могли подумати, що вона недогледіла, як маленький Адольф непомітно вийшов із дому. І міг втопитися в річці. Батько Матильди не зовсім приховав таємницю. Повернувшись додому, він розповів про це дружині, яка не могла зрозуміти, чому чоловік так швидко повернувся з риболовлі без риби та ще й у мокрій одежі.
Матильда вважала, що це якийсь невдалий ущипливий жарт Бога, який експериментуючи долею світу, прикликав її батька на ріку Інн саме тієї миті, у травні 1894 року. Єврей урятував життя Адольфу Гітлеру! Це може бути тільки кепкуванням над долею. Але це зовсім не було кепкуванням. Це була достеменна правда.
Матильда повинна була написати короткий репортаж, а написала півкнижки на тему психоаналізу і подій у кабінетах нью-йоркських психоаналітиків. Артур після тривалих сперечань виділив їй усього три колонки в суботньому випуску. Йому здавалося, що коли він дасть більше місця, то всі його вороги лементуватимуть, що він знову перетворив «Нью-Йорк Тайме » на єврейський кібуц. Не зважаючи на ті болісне для Матильди купюри, стаття викликала хвилю протестів. Передусім тому, що в ній вихвалявся психоаналіз. Особливо його найбільш суперечливий пункт: при-хованої сексуальності, яку він унаявлює і дає змогу пацієнтові, або, як висловлюються психоаналітики, «клієнтові» зустрітися з нею віч-на-віч. Саме ця частина матеріалу Матильди видалася Стенлі найпереконливішою.
Під час зв’язку з Дороті він мав клопоти з ерекцією, які не зникли й коли він перестав з нею зустрічатися. Стенлі зрозумів, що потребує допомоги. Він ходив одночасно до трьох психоаналітиків, але не тому, що це стало модним наприкінці двадцятих років. Настільки модним, що представники нью-йоркської еліти поширювали свою зовсім відірвану від дійсності тезу про те, що психоаналі- тик «потрібний людині більше, ніж сніданок». І це після 
«чорного вівторка» у жовтні 1929 року, коли багатьом людям не вистачало грошей на цей самий сніданок! Це правда, що вони потребували тоді психоанапітика, але набагато більше вони потребували хліба щоденного. Стенлі ж «аналізував» себе не тому, що піддався віянням моди: він прекрасно знав, як ці нові віяння моди творяться. Він приходив у три кабінети і лягав на кушетку, бо дуже потребував розмови й допомоги і в нього були на це гроші. Він не міг упоратися з наслідками історії з Дороті Паркер самостійно. Не допомагав ні алкоголь, до якого він поволі призвичаївся, ні, як виявилося по кількох місяцях, психоаналітики. Допомогла лише мікстура від кашлю...
«Чудодійну мікстуру» першим відкрив Метью зі спортивної редакції. Сам факт, що саме він, ні для нікого не було дивиною. Метью хронічно кашляв від викурюваних одна за одною цигарок, що зовсім не заважало йому в фейлетонах і коментарях проповідувати здоровий спосіб життя, Метью хапався за все, що могло б допомогти його проблемам із горлом, бронхами і легенями. Одного дня його дбайлива дружина купила в аптеці нову сенсаційну мікстуру від кашлю! Від певного часу її рекламува-ли в усіх, не лише нью-йоркських, газетах. Героїн. З Європи. Від солідної, оповитої легендами німецької фірми «Байєр» із Мюнхена. Американські лікарі з професорськими титулами розсипали у пресі похвали про переваги цих ліків: «Ефективні, унікальні, абсолютно безпечні», та ще й до всього без рецепта. Героїн можна вживати у вигляді мікстури, можна ковтати, як пігулки, а жінки навіть можуть у вигляді вагінальних свічок». Кашель після героїну, так би мовити, мав зникнути миттєво. У дітей, жінок і чоловіків. Метью теж перестав кашляти. Усі в редакції дивувалися, бо ж «сигаретні» хронічні напади кашлю для Метью були настільки ж характерними, як і його ненастанні, теж хронічні, інтриги з жінками. Метью зраджував дружині навіть частіше, ніж кашляв. І ось на тобі: Метью курить стільки ж, як і завжди, і не кашляє. Він відкрив Стенлі секрет впливу героїну. Мало того, що він перестав кашляти, — він почувся іншим. Сильним, приваб-ливим, мужнім і позбавленим будь-яких комплексів.
Метью розповів це Стенлі одного вечора в «Коттон клабі», джазовому клубі на 142-й вулиці в Гарлемі; після довгого і важкого дня в редакції. Вони сиділи в барі під час антракту на концерті Дюка Еллінгтона й квапливо, щоб устигнути на друге відділення, надудлювапися «Мед- денс №1», нелегально продукованою горілкою, яку через сухий закон нишком наливали в кавові чашки. Це був улюблений напій спритного, добре знаного в нью-йорк- ській підземній богемі власника клубу Оуена Меддена, який, будучи на гребені хвилі американського шаленого зацікавлення джазом, привозив найкращих музикантів з Півдня й за короткий час перетворив майже невідомий «Коттон клаб» у чорному Гарлемі на культове місце в Нью- Йорку. Тут можна було послухати й побачити кращих із найкращих джазистів: Бенні Гудмена, Луї Армстронга, Томмі Дорсі, Флетчера Гендерсона, Чіка Уебба і, як того вечора, Едварда Кеннеді Еллінгтона, якого звали Дюком.
Стенлі часто ходив туди, але тільки заради музики. Чорної, хвилюючої, несподіваної, афроамериканської музики з Нового Орлеана. Чорною тут була тільки музика. І, звісно, музиканти. Залу заповнювали лише білі. У «Коттон клаб» панував апартеїд. Негри могли тут бути тільки на сцені, подавати коктейлі, мити посуд і прибирати туалети. За столиками сиділи виключно білі. Саме через це, щиро кажучи, Стенлі не любив цього місця. Якби не Метью, який конче хотів напитися і обов’язково поговорити, він би ніколи не вийшов із зали й не перейшов би за бар, де дуже високий шинквас, облицьований червоним деревом, ділив світ на дві частини: по один бік негритянські бармени, що крутились, як мухи в окропі, а по другий — тільки білі, які здебільшого поводилися як раса панів. Може, в Америці й закінчилося рабство, та навіть той, хто його ліквідував, світлої пам’яті Абрагам Лінкольн, до кінця життя вважав і, на жаль, публічно стверджував, що «негри як люди ніколи не будуть рівними з білими, але, як громадяни, вони заслуговують на свободу». Цього все ж таки вистачило, щоб чорні охрестили його «батьком Абрагамом», порівнюючи з біблійним Мойсеем, який привів свій народ до землі обітованої. «Коттон клаб» у нью-йоркському Гарлемі, а особливо його бар, нічим не нагадував цієї «землі обітованої». За барною стійкою стояли «громадяни», та важко було повірити, що вони мають такі ж само права, як і він. Вони відрізнялися від нього тільки концентрацією пігменту шкіри. Теоретично — хоч як це й абсурдно звучить — кожен із них міг би одного дня, згідно з шанованою американцями, як коштовною реліквією, конституцією стати президентом Сполучених Штатів. Негр — президент?! Що присягає на вірність конституції з рукою на Біблії на терасі вашингтонського Капітолію, збудованого руками чорних невільників?! На майдані, де ще сто років тому торгували неграми, як худобою? Це так само, як повірити в те, що колись людина гулятиме на Місяці. Якби Стенлі народився негром, то в барі у «Коттон клаб» почувався б приниженим...
Метью всього цього зовсім не помічав, він був за на- рожденням, походженням і переконанням расистом чистої води. Метью вважав, що порядок можливий тільки тоді, коли «негри знають своє місце, а жінки займаються переважно приготуванням їжі, народженням дітей і догоджанням чоловікам». Єдине, в чому він заздрив неграм, — це їхнім легендарно довгим пенісам. Метью казав, що негри «псують білих жінок, бо вони після сексу з чорними очікують від чоловіка двадцятидюймового прутня, а азій- кам подавай навіть двадцятий’ятидюймового». Саме від Метью під час однієї палкої дискусії щодо американського расизму він дізнався, між іншим, що в азійок «неглибокі вагіни, бо в азіатів, так обумовила еволюція, дуже короткі прутні, особливо в корейців, і тому кореянок можна вдовольнити й половиною палиці, але тільки тих, котрих до того не вдовольняв жоден чорний, бо після чорного треба півтори». Расизм Метью проявлявся дуже конкретним і часом несподіваним чином. Того вечора в «Коттон кпабі» вони не розмовляли про расизм. Метью кортіло розповісти Стенлі про унікальну німецьку мікстуру від кашлю.
— Одного разу мене так міцно прихопило, що я зараз, сука, вихаркаю на стіл горло, бронхи, легені, діафрагму, тож для профілактики випив цілу пляшку мікстури, хоча в інструкції було написано, що можна тільки одну чарку, почав Метью. — І я тут-таки від’їхав. Повір, Стенлі, насправді від’їхав. Весь світ нараз став дивовижним. Я почувався, як непереможний римський гладіатор. Після маленької пляшки звичайної мікстури від кашлю мені на-чхати було на буркотливого Артура, на те, що «Янкіс» програли четвертий раз поспіль, і ще більше начхати на всі ці трагедії на Уолл-стріт. Я купив квіти й поїхав до Мерилін. Трахнув її. Потім ще раз. Ідея з квітами трохи кепська вийшла, а з тим подвійним траханням — ще гірше. Коли ти без попередження приходиш до коханки, та ще й даруєш їй квіти — вперше в 'її житті, — а потім двічі трахаєш, то, вибач, їй на думку можуть спасти дурні гадки. І це погано, Стенлі. Але мене так гойднула німецька мікстура, що я зовсім не відав, що чиню. Моїй малій дурненькій Мерилін здавалося, ну, знаєш, що ті квіти і той несамовитий секс означають, що я збираюся їй освідчитися. Ніби тільки-но я вийду з її теплого ліжка, то стрімголов помчу до бюро запису актів громадського стану, щоб розлучитися з дружиною. Та це далеко не так. Я вже раз там був. Більше не піду. Насправді, я вірний чоловік. Ну, скажи сам, Стенлі. Хіба не так? Пошлюбити можна лише раз, хіба ні? А увечері, вдома, сталося таке, чого ніколи до того не було. Я відчував таку провину перед Марлен, що після вечері допоміг їй вимити начиння і вкласти дітей спати. Я так щиро каявся, що затягнув її до ліжка. І в мене була ерекція. Не якась там вдавана, подружньо-обов’язкова. Ні! Я б сказав, що така ерекція буває напередодні першої шлюбної ночі. Мері, здається, здивувалася навіть більше, ніж я. Вона ж давно зрозуміла, що в мене на неї не стоїть. Але тієї ночі у мене на неї так стояв, що я був схожий на героїчного рицаря з виставленим вперед і вгору списом, Стенлі, кажу тобі, ця мікстура від кашлю творить дива...
Вже чимало літ вони приятелювали, і саме Стенлі познайомив Метью з Мері й був свідком на їхньому весіллі, тож він чудово знав, як Метью любить прибрехати, особливо про свої амурні походеньки. Зокрема ті, про жінок. Він слухав приятеля з недовірою, однак інформація про мікстуру зацікавила його. Метью, окрім американського футболу й молодих — десь так до двадцяти п’яти літ жінок — мало чим захоплювався. Метью любив напої, та якщо й так, то напевно це не були мікстури з аптеки. Вишуканий контрабандний коньяк із Франції, польська горілка з престижних крамниць у Брукпіні або натуральний абсент, куплений просто з рук «художників» у Грінвіч Вілледж — ними Метью захоплювався. Але ніяк не мікстура від кашлю!
Того ж вечора, повертаючись із «Коттон клаб» додому, він затримався в нічній крамниці «7-Ілевен» біля Пен- сильванського вокзалу. Знав, що там є дуже великий відділ з ліками. Героїн стояв поряд із коричневими пляшечками з вітаміном С, засобами від бігунки й закрепу, кольорових коробочок з пігулками від головного болю. Героїн було виставлено в широкому асортименті: мікстура, пігулки, звичайна упаковка, елегантна упаковка з кришталевого скла, велика — з оптової скидкою, стандартна за звичайною ціною, а також спеціальна версія упаковки героїну для дітей, які зазвичай не люблять пити мікстуру, — з рожевою мірною ложечкою, яку тримає в лапці пластиковий Міккі Маус з діснеєвських мультиків. Він купив дві найбільші пляшки — щоб вистачило.
Метью казав правду, героїн творив дива.
Стенлі переконався в цьому тієї ж ночі. Спершу він погодував голодного Мефісто, потів сів за стіл на кухні, закурив і налив повну чарку прозорої густої рідини. Вона була солодкуватою, майже без запаху. Він пригадав слова Метью: «Я випив цілу пляшку, хоча в інструкції було написано, що можна тільки не більше однієї чарки». Стенлі теж випив цілу пляшку. А потім дістав із холодиль-ника віскі. Йому захотілося алкоголю.
«Від’їзд», як це називав Метью, почався в нього через п’ятнадцять хвилин. Віскі на героїні чи героїн на віскі. Плюс три повні склянки «Мадденс №1», випитих у «Кот- тон клаб». У нього вийшов навіть не «від’їзд», у нього був справжній «відліт». Спершу йому було просто добре. Спокійно. Він не тужив за Дороті. Потім не соромився своєї імпотенції. У нього не було ніякої імпотенції. Він опустив штани. Справді, у нього не було ніякої імпотенції! Не було! Він зміг би тепер трахати Дороті Паркер в усі дірки без упину. Він більше нічого не боявся. Ні своєї самоти, ні майбутнього. Стенлі пройшов до спальні й роздягнувся догола. Узяв апарат і почав фотографуватися. У нього була повна ерекція! Така, як і колись! Він хотів це обов’язково зафіксувати. Він повернувся в ту пору, до зустрічі з Дороті Паркер. Він знову став нормальним Стенлі Бредфордом. Сильним, вільним, нездоланним...
Він прокинувся скуленим і задубілим від холоду на підлозі біля ліжка. Поряд на слухавці лежав Мефісто й лизав йому руку. Він не пригадував, чи телефонував тієї ночі Дороті. Якщо й телефонував, то нічого доброго він їй не сказав, бо відтоді вона вже ніколи йому не дзвонила. Не пригадував також, чи дрочив під час телефонної розмови з нею. По дорозі на роботу він затримався в «7-Ілевен» біля Пенсильванського вокзалу і купив вісім пляшок героїну «про запас». Першу він спорожнив уже в машині, застрягши в заторі неподалік від Таймс-сквер.
Після трьох місяців «відльотів» він зовсім уже не боявся Дороті Паркер. Натомість він боявся продавців у «7-Ілевен» біля Пенсильванського вокзалу. Вони впізнавали давнього клієнта й пакували героїн перш ніж він щось скаже. Одного дня він таки набрався відваги і розповів про все своєму психоаналітикові. Виявилося, що він лікує таких «на героїні», щоб вони могли повернутися до життя «до героїну». І що шпиталі переповнюються такими «на героїні». Відколи морфій став недоступним, більшість морфіністів перейшли на героїн. Так само, як і ті, що досі «від’їжджали» від опіуму. Зокрема емігранти з Китаю, для яких опіум був тим самим, що облатка для католиків. Навіщо платити скажені гроші за опіум, коли героїн набагато дешевший за пляшку польського самогону з Брукліну? Те, що героїн можна купити без рецепта, є, на думку аналітика, абсолютним скандалом. А те, що він продається в аптеках, було злочином. Німці з фірми «Байєр» ошукали цілий світ і продають героїн як невинний засіб від коклюшу. У Німеччині, Австрії чи Швейцарії люди дуже дисципліновані, і мало хто вип’є цілу пляшку, коли в інструкції чітко написано, що можна вжити тільки одну чарку. Та в Америці це не працює. Американці вважають себе незалежними від усього. А від інструкцій — передусім. Люди тут не читають інструкцій і замість чарки випивають пляшку. І коли разом з кашлем у них зникають смуток і страх, тоді вони випивають тільки по повній пляшці. А для того, щоб ліки подіяли ще ефективніше, вони розчиняють кришталики героїну в дистильованій воді і впорскують собі у вени...
Його лікар казав щиру правду. Світ це невдовзі підтвердив. Десь приблизно у тридцять четвертому році героїн зовсім зник з аптек. За кілька місяців преса гучно сповістила, що ліквідована й заборонена фірма «Байєр» ніколи, в жодній офіційній заяві не визнала, що героїн є небезпечним наркотиком, який дуже швидко викликає залежність від нього. Так само, як і численні зачаровані героїном американські професори і доктори наук, які не зреклися своїх хвалебних статей на тему «мікстури від кашлю» з Німеччини. Ніхто не знає, що сталося з тоннами героїну після його заборони. У всякому разі, в Нью- Йорку, Сан-Франциско, Лос-Анджелесі й Бостоні лишилися місця, де «Геро», саме так було написано на упаковці) можна було купити ще тривалий час. Америка дуже поволі звільнялася від героїну.
А от Стенлі звільнився від героїну, на думку його пси- хоаналітика, на диво швидко — в порівнянні з іншими пацієнтами. Зайняло це в нього близько дев’яти місяців. Він став більше курити. Намагався не їздити повз Пен- сильванський вокзал, втік на три тижні на Багами, потім повернувся і ніяк не міг пристосуватися до божевільного темпу життя в Нью-Йорку. Артур помітив це і сам послав його на півроку «до санаторію», як він це називав. За такі жести він теж поважав Артура.
Стенлі взяв Мефістофеля й поїхав до батьків. Вони розташувалися в колишній дитячій кімнаті на другому поверсі. Мати не могла в це повірити. Цілих півроку щоранку вона будила його запахом кави і улюбленого сиру із зеленою цибулею, переконуючись таким чином, що він усе ще там. А він цілих півроку вставав, одягав блакитний комбінезон і дванадцять годин поспіль наливав бензин у автомобілі, що зупинялися біля батькової бензоколонки. У неділю він проявляв свої плівки в фотолабораторії біля туалету. Батько ніколи не чіпав тієї кімнатки. Коли після стількох літ Стенлі вперше зайшов туди, то побачив, що всюди висить павутиння, а по підлозі бігає зграя мишей. Не чіпав батько і стояк на подвір’ї — той, із дерев’яним щитом і металевим кільцем, до якого була прив’язана сітка. Це біля цього стояка Ендрю шліфував свою баскетбольну майстерність. Батько любив своїх синів, так само, як і їхня мати, може, навіть дужче. Тільки він не вмів про ту любов говорити. Декторілюди просто не вміють говорити про свою любов, та це аж ніяк не означає, що вони не люблять. Інколи, коли годинами ніхто не приїжджав на станцію, Стенлі виходив на майданчик перед стояком і намагався влучити м’ячем у кільце. Батько теж приходив, сідав на вигорілу траву, курив сигарету за сигаретою й дивився на нього. Його старший син просто кидав м’яч, а влучав його молодший син Ендрю. Стенлі рідко влучав, але батько бачив тільки вдалі кидки...
Одного разу Стенлі зателефонував братові — десь за тиждень до дня народження батька. Близько півгодини вони балакали майже ні про що. Стенлі був готовий вести порожню бесіду, аби тільки нагадати Ендрю продень народження батька. Тільки-но вдалося йому вплести в розмову ту інформацію, як він знову міг спокійно слухати розповіді про «великі успіхи» малого Ендрю і нудні екскурси в проблеми фізики. Віднедавна брат був здатен говорити лише про дві речі: про свої успіхи і про фізику.
Настав день народження. Батько, як завжди, одягнув шлюбний костюм і від самого ранку пив смердючий самогон. Першу склянку він випив перед вранішньою ка- вою, другу — з вранішньою кавою, останню — вже після півночі. Ендрю не зателефонував. Коли після півночі батько насилу встав з крісла біля столика з телефоном і на хистких ногах вичовгав з вітальні, Стенлі досить швидко напився. За годину він дійшов до тієї ж кондиції, що й батько. Потім не втерпів і набрав номер телефону Ендрю. Він не пам’ятав, скільки разів тієї ночі набирав цей номер. Щоразу лінія була зайнята. Між дзвінками до Ендрю він кілька разів телефонував до оператора і вкотре чув у відповідь, що з лінією все гаразд. І кожного разу йому пояснювали, що «абонент розмовляє або неправильно поклав слухавку». Кожен, хто знав Ендрю, розумів, що вже хто-хто, але бездоганно акуратний доктор Ендрю Бредфорд завжди, без винятків, так, як належить, за всіма правилами покладе телефонну слухавку. Йому не вірилося, що його брат безперервно розмовляє, — від першої ночі до п’ятої ранку. Ще ніколи Стенлі не був такий злий на нього, як упродовж тих кількох годин. Однак та ніч, попри незадоволення, безсилля й розчарування, була для нього дуже важливою. Чи не тієї ночі він збагнув, що означає бути батьком?..
Він повернувся до Нью-Йорка, коли переконався, що може кинути пити. Не кинув, але знав, що може себе контролювати. Зумисне днем повернення вибрав неділю. Волів бути сам. Близько полудня від сидів у своєму відділі в опустілій редакції. У його давній пропаленій сигаретами течці знайшов завдання «на завтра», підготовлені Лайзою. Наче й не було тих вирваних із його життя дев’яти місяців відсутності. За мить задзвонив телефон.
— Стенлі, — він упізнав голос Артура,—поїдь, будь ласка, з фотоапаратом на Уолл-стріт. Якийсь ідіот хоче на сходах біржі демонстративно перерізати собі бритвою горло. Це вже шістнадцятий за цей рік. Зроби кілька знімків і дізнайся, хто він такий. Якщо нам пощастить, то він заріжеться, і в нас буде свіжа новина. Попередній псих тільки погрожував. Я туди не посилав би тебе саме сьогодні, але той тип твердить, що він близький родич Чарлза Мітчелла. Особливо ретельно перевір цей слід.
Якщо це правда, то в нас буде сенсація, навіть якщо він передумає зводити порахунки з життям. Потенційний самогубець, кровно споріднений з тим, хто роками роздував ту дурну ейфорію на Уолл-стріт, — це вже щось, правда, Стенлі?
—	 Я зрозумів, Артуре, зрозумів, — відповів він, — зараз же туди поїду. Це більше, ніж щось. За хвилину я буду на Уолл-стріт.
—	 А так, загалом, як там у тебе, Стенлі? Адріяна дуже хоче бачити тебе. Прийдеш до нас увечері. Вона сказала мені, що ти їй нещодавно снився. Ти, хлопче, маєш щастя. Я хотів би снитися жінкам, Стенлі. Навіть лише Адріяні. Але одній капосній бабі зовсім не хотів би. Паркер зараз далеко. Ти не дозвонишся до неї. Скажи, що ти не хочеш знати номер її телефону в Європі!
—	 Не хочу, Артуре...
—	 Ти все ще пам’ятаєш цю Паркер? Можеш спокійно збрехати.
—	 Пам’ятаю.
—	 Збрехав?
—	 Так.
—	 Ну й і добре, синку. Інколи просто треба збрехати.
—	 Ти ввечері сам приїдеш, чи мені вислати машину по тебе.
—	 Сам приїду.
—	 І не привезеш із собою гнид, Стенлі?
—	 Не привезу,Арту/зе, не привезу...
—	 А що привезеш?'
—	 Кількасот знімків з Пенсильванії.
—	 Приїжджай, Стенлі, ми з Адріаною чекаємо на тебе.
Після цієї розмови він остаточно повірив, що повернувся до нормального життя.
Він глянув на Анну, яка так і не дочекалася його відповіді. Віднедавна з ним таке часто бувало, що — тільки з виду — він ігнорував поставлені до нього запитання, поринав у свої роздуми і спогади, стаючи на деякий час відчуженим. «Це, певно, щось спадкове», — подумав він.
Він усе дужче ставав схожим на свого діда Стенді, який не раз на запитання бабусі під час сніданку ні з того, ні з сього відповідав на нього за вечерею.
Анна спала, притулившись щокою до спинки сидіння. Він вдивлявся в її обличчя. Її світле волосся розсипалося пасмами й, спадаючи на плечі, блищало в світлі мерехтливої лампочки. Інколи вона прикушувала уві сні губу й міцніше стискала повіки. Він поволі підняв її ноги й обережно скинув з неї черевики. Потім поклав її ноги на свої коліна й щільно прикрив плащем. Вона щось пробурмотіла крізь сон, але не прокинулася. Він просунув руки під плащ і обняв її ступні. Глянув у темінь за вікном літака. І раптом знову згадав її дивне питання: «У твоєї жінки великі груди?»
Він не знав, чи є яка-небудь «його» жінка. У його житті не було жодної «його» жінки в тому звичному, повсюдно зрозумілому значенні, бо він ніколи не вимагав від жінок, з якими бував, щоб вони належали тільки йому. Вони з’являлися, входили в його життя з цілим багажем своєї минувшини — інколи всього на кілька днів чи навіть годин, — і він ніколи не розпитув у них про їхніх чоловіків, не питав, з ким вони прокинулися вранці й до кого, після проведеної з ним ночі, повернуться. Якщо він не питав у них про це в перший же вечір, вони були йому вдячні. Коли він не питав у них про це під час наступних зустрічей, вони починали непокоїтися. Він переконався, що жінкам, які зраджують своїх чоловіків, — а зраджували майже всі, — неодмінно хотілося про цих чоловіків розповідати. Або хоча б згадати. Правду кажучи, не міг збагнути, навіщо їм це. Щоб якось перед ними виправдатись? Довести, що насправді вони вірні і будуть такими із ним? Що зраджують лише тому, що їм бракує любові, чуйності, спілкування, дотиків? Що вони страждають він байдужості, зневаги й холоду в стосунках зі своїми чоловіками? Так очевидно саме це вони мали на увазі, розповідаючи про своїх чоловіків. Щоб дати зрозуміти, чого саме чекають від нього. Та йому аж ніяк не хотілося слухати ці історіі. До того ж їхні сповідання лякали його. Він не мав наміру давати їм таких надій! Він хотів «мати» тих жінок — хоча не терпів цього слова — ненадовго, для побачення, щоб це завжди було по-святковому. Він прекрасно знав, що справжній зв’язок починається тоді, коли завершується фаза побачень, а та святковість часто без вороття — тоне в рутині буденності, і стосунки непомітно перетворюються на звичку. Чоловіки замість квітів починають купувати продукти. Щоб те сталося, треба... треба кохати. Він, як і кожен, прагнув кохання, але все ще не почувався готовим до такої фази стосунків, а тому уникав справжніх зв’язків.
Усе змінилося, коли пізнім вечором, у вівторок, 13 лютого 1945 року його секретарка Лайза зателефонувала у відділ і з неприхованою злістю сказала, що «якась Доріс П. вже кілька хвилин чекає його в приймальні у справі».
Він не знав, чи Доріс П. його жінка. їхня дивовижна близькість тієї першої єдиної ночі, незвичне прощання перед його поїздкою до Європи, єдиний лист від неї. Цього було немало, та все одно ще не давало підстав для його впевненості в тому, що Доріс чекає на нього в Нью- Йорку. А йому так хотілося, щоб вона чекала...
Раптом згасло все світло. Він поклав голову на плече Анни, намагаючись заснути. Випростав ноги. Почув під ногами шелест паперу. Нахилився й підняв з металевої підлоги пакунок, який йому вручила Сесіль. У тій метушні й поспіху перед відльотом він зовсім забув про нього. Зубами перегриз мотузку, розгорнув сірий папір і побачив квадратну коробку. У картонному конверті була грамофонна платівка. На зім’ятій суперобкладинці платівки була чорно-бі-ла світлина порожньої концертної зали з роялем у центрі. Він прочитав напис: «Sergei Rachmaninov, the best piano concerts». А з конверта стирчав краєчок матерії. На шовковій кремово-білій хустинці він побачив накреслені чорним чорнилом чотири ряди нотного стану з нотами. Над ними почерком Сесіль було підписано: «Prelude cis-mol». Хустинка все ще зберігала запах її парфумів. Під платівкою в коробці лежали дві пляшки віскі, обгорнуті вовняним шар-фом. Того самого, ірландського, що продається з-під прилавка у нічній крамничці в Люксембурзі за ціною вдесяте- ро дорожче, ніж у Нью-Йорку. Зиркнув на етикетку пляшки й прочитав чорний напис: «Педці Айріш віскі». Пригадав її голос, коли вона, посміхаючись говорила до нього: «Я оббігала всі забігайлівки в цьому місті, щоб його знайти».
Відкрутив позолочену бляшану закрутку із зображенням листа конюшини і приклався до шийки. Знову подум- ки повертався до Люксембурга й Тріра. Мало того що він почував якийсь різновид смутку й ностальгії за тим, що минуло, то ще й віскі без Сесіль мало смак дешевої паленої горілки з-під поли. Він заснув і чув у сні Рахманінова...
Його розбудив сильний поштовх у плече. Ад’ютант Паттона з ліхтариком у руці ввійшов до салону й повідомив усіх, що за хвилину вони приземляться в Гандері на заправку. Отже, вони вже перетнули Атлантичний океан і летять над Канадаю. Невдовзі літак почало гойдати в турбулентному вихорі. Анна міцно стиснула його руку.
—	 Це ненадовго, правда?— питала вона перелякано.
—	 Що ненадовго?
—	 Я люблюі тебе, пам’ятай...
Вони приземлилися. Спершу почувся відгомін оплесків, що доходив з хвостової частини літака, а зразу ж за тим звук дверей, що відкривалися. За кілька хвилин салон літака наповнився холодним повітрям, змішаним з їдким запахом бензину.
У канадському Гандері «на заправці» вони пробули близько години. Коли літак набрав висоту і його перестало гойдати, Анна піднялася з сидіння і встала перед ним. Він пам’ятав цю картину. Розкуйовджене біляве волосся, великі перелякані очі, підпухлі губи, мокра спітніла блузка, що туго обтягувала великі груди. Вона пішла до туалету у хвості літака, і там, як він і передбачав, одразу почулися оплески і свист.
—	 Там, у хвості літака на розбухлих яйцях сидить стадо самців у період тічки! — сказала вона з жахом, коли повернулася. — Американські солдати всі такі?
—	 У цій ситуації — більшість, — відповів він з усмішкою, — особливо ті, хто вертається додому, місяцями не торкнувшись жінки. Тебе це дивує?
—	 А ти коли востаннє торкався жінки? — наче мимохіть спитала вона, витягаючи зелені банкноти з-за пояса спідниці. — Уяви собі, вони тягли до мене руки і тицяли гроші. Якісь несповна розуму... Цього вистачить, щоб купити якесь добре вино в Нью-Йорку? — спитала вона, кидаючи банкноти йому на коліна.
—	 Почекай секунду, — сказав він, лічачи гроші. — За один вихід ти одержала понад сто двадцять доларів, тобто майже чотири тижневі зарплати жінки-службовця в місті! За ці гроші ти зможеш собі купити розкішну білизну на П’ятій авеню. Непогано!
—	 А скільки треба на нову «лейку»? На таку, як у тебе? — спитала вона збуджено.
—	 На таку, як у мене? За нинішніми цінами в десять, максимум у дванадцять разів більше. Від десяти до дванадцяти місячних зарплат, — відповів він з усмішкою.
—	 Як ти гадаєш, якщо я зніму блузку і ліфчик і ще раз піду в туалет попісяти, то я зберу від них таку суму?
—	 Авжеж! Звичайно! — розреготався він, упевнений, що вона жартує.
Тоді сталося щось справді негадане й неждане. Анна спершу стягла блузку, потім поволі розстебнула бюстгалтер, зняла й кинула йому на коліна. Вона стояла перед ним напівголою.
—	 То я піду, — сказала вона, прикурюючи сигарету.
Він миттю зірвався із сидіння, схопив її за плече, намагаючись затримати. ч
—	 Анно, я пожартував. Прошу тебе, не роби цього! — крикнув він.
—	 Я теж жартувала, — відповіла вона.
Він посадив її й прикрив їй плечі плащем. Присів коло неї. Вона взяла його руку й притиснула її до своїх грудей. Він відчував прискорене биття її серця. Не був певен, що вона жартувала. Анна Марта Бляйбтрой непередбачувана. Особливо тоді, коли чогось дуже хоче. Вона була інша. Зовсім не така, як ті жінки, яких він зустрічав досі...
Вони приземлилися. Він упізнав знайоме летовище на Лонг-Айленді. Звідси він стартував у свою подорож до
Європи. Вони вийшли з літака останніми. Анна спустилася по трапу, притуливши до себе футляр зі скрипкою і роздивляючись довкола.
—	 Ми їдемо до Нью-Йорка, Стенлі, правда? — запитала вона з острахом.
—	 Так. Це недалеко.
—	 Це правда, Стенлі? І ніхто тебе в мене тепер не відбере?
—	 Ніхто.
Спершу від’їхала колона автомобілів з Паттоном, потім жовтий автобус із пораненими солдатами. Вони лишилися самі. Незважаючи на сильний вітер з океану, було досить тепло, майже по-весняному. Двоє солдатів виставляли із люка на бетон аеродрома багаж. Стенлі взяв їхні валізки й поставив перед трапом. Невдовзі під літак під’їхав військовий джип.
—	 Бредфорд і Бляйбтру? — крикнув водій.
-Ні!
—	 А хто?
—	 Бредфорд і Бляйбтрой, — відповів Стенлі, чітко вимовляючи прізвище Анни.
Водій вийшов з машини, віддав честь і, передавши йому запечатаний сургучем конверт, поклав валізки в багажник. Стенлі подав Анні знак сідати в машину. Вони виїхали з летовища без перевірки документів.
—	 Поїдете спершу в Бруклін, в район Флетбуш-авеню, а потім на Манхеттен. По дорозі я вам скажу, де треба зупинитися, — скомандував Стенлі водієві і став читати детальну інструкцію, підготовлену для нього Лайзою.
Вона писала, що Артур винайняв для Анни мебльовані кімнати на одній із вуличок поблизу Флетбуш-авеню, в самому центрі Брукліна. Власниця будинку — давня приятелька Адріани, яка «зробить усе, щоб міс Анна Марта Бляйбтрой почувалася там добре». Квартплату за шість місяців уже внесено, її будуть поступово вираховувати із зарплати міс Бляйбтрой, яка відтепер є «практиканткою у видавництві газети «Нью-Йорк Тайме». З точки зору — далі йшла наведена Лайзою цитата з листа
Артура — «ці мудаки з іміграційної комісії вважають, що міс Бляйбтрой не має, так би мовити, повноважень для працевлаштування на теренах Сполучих Штатів», її зарплата буде тимчасово перераховуватися Стенлі. Далі, цитуючи Артура, Лайза писала: «...ця принизлива для міс Бляйбтрой ситуація зміниться, коли до перемовин з імі- граційною комісією підключиться правник видавництва, що можливе, на жаль, тільки після отримання персональних документів міс Бляйбтрой». До листа Лайзи було пришпилено скрепкою два чеки. Один — на суму в чотириста доларів на прізвище Анни, виписаний Адріаною, а другий — на десять доларів, підписаний Лайзою. Раптом його охопило глибоке розчулення. Особливо з приводу тих десяти доларів Лайзи.
—	 Що з тобою,Стенлі? Чому у тебе змокріли очі? — стривожено запитала Анна. — Сталося щось погане?
—	 Ні! Якраз навпаки. Щось дуже гарне, Анно, — відповів він, пригортаючи її до себе.
Усю дорогу Анна, притулившись обличчям до вікна машини, стискала його руку. За годину вони дісталися до Брукліна. Із Тілларі-стріт звернули ліворуч, на Флетбуш- авеню. Одразу ж за перехрестям був маленький «спожив- чик», у якому Стенлі інколи, коли потрапляв у Бруклін, купував апельсини й банани. Власник крамнички Луїс був пуерторіканцем. Стенлі робив про нього репортаж, коли іміграційна комісія відмовила Луїсу і всій його родині в продовженні посвідки на проживання, бо він буцімто приховав прибутки, що «загрожує Сполученим Штатам величезними видатками, спричиненими утримуванням на кошти американських платників податків ще одного нелегального імігранта». Це була чергова нісенітниця бюрократів із ратуші. Луїс нічого не приховував. Справа в тому, що після «чорного вівторка» людям забракло грошей, і вони поволі переставали купувати в нього, перейшовши до великих і дешевих маркетів, таких, наприклад, як «Кі Фуд». У багатьох із тих людей просто не було вибору. Продовольчі талони, що видавалися найбід- нишим — а їх невдовзі стало більшість, — приймалися тільки у великих маркетах. Так вирішили корумповані муніципальні чиновники. Маленьким крамничкам було заборонено приймати талони. Саме після публікації в «Тайме» і довгих юридичних перипетій з іміграційною комісією рішення про екстрадицію сім’ї .Луїса було від-кликано. Луїс і донині раз на тиждень надсилав на адресу «Тайме» ящик апельсинів і бананів. Найкращі апельсини і банани в місті були в крамничці Луїса. Свіжі. Просто з Куби.
Стенлі раптом зрозумів, що давно не їв фруктів. Не знав, що найзвичайнісінькі апельсини і банани можуть стати таким омріяним і недосяжним делікатесом. Він попросив водія зупинитися перед крамничкою і повернувся до машини, тримаючи в руках паперовий пакет, наповнений фруктами. Розірвав його і висипав вміст Анні на коліна. Салон наповнився запахом апельсинів. Тільки тепер Стенлі по-справжньому відчув, що повернувся з війни...
Нью-Йорк, Бруклін, неділя, ранній ранок, 11 березня 1945 року
Анна прокинулася, коли за вікном почало сіріти. Глянула на годинник. У Дрездені власне минув недільний полудень. І в Кенігсдорфі поблизу Кельна теж. Зараз вона сиділа б на кухні, схилившись над відром, намагалася б не слухати тріску радіо, по якому цілодобово звучали старі промови Геббельса й Гітлера під акомпанемент прокльонів тітки Аннелізе, чистила б картоплю, кидаючи час від часу з нудьги лушпиння Карафці, яка вигрівалася під грубою в кухні. Ще позавчора це було б для неї, як спокута за гріхи. А тепер їй хотілося б вернутися до спокою й безпечності тієї кухні в домі тітки Аннелізе в Кенігсдорфі.
Вона встала й навшпиньках підійшла до вікна. Сіла на підвіконні, закурила. На будівлі, тут же біля входу до парку, миготіла величезна неонова реклама. Обережно відчинила вікно й почула вранішнє пташине щебетання. Вже й не пригадувала, коли востаннє чула пташок. Під час війни гинуть і птахи. І неонових реклам у Німеччині немає. Це все нагадувало якийсь прекрасний сон, з якого вона не хотіла пробуджуватися. Заплющила очі. По- думки повернулася до того ранку в Анненкірхе у Дрездені. Це було зовсім недавно. Не минуло й місяця. Прикла-ла руку до грудей. Серце билося. Закусила губи. Дужче. Ще дужче. Коли відчула солоний присмак крові, розплющила очі. Вона справді жива. Це не сон...
Вона оглянула кімнату. Всюди лежали маленькі подушечки з льону, наповнені висушеними стеблами і квітами лаванди. Найбільше їх було у ванній, обклеєній бірюзовими шпалерами. Унітаз і ванна на цьому тлі вражали сліпучою білизною. Так само, як і фаянсове біде, яке саме по собі, у цій скромній обстановці, видавалося розкішшю. Стенлі вчора ця розкіш неабияк потішила.
Спинила погляд на великій шафі, яка стояла при вході до маленького приміщення, схожого на клітку, в якому, окрім чавунної раковини й полички з рожевою поплямованою фіранкою, стояла газова плита. Єдина кімната з кухнею на весь триповерховий будинок! Власниця будинку Астрід підкреслювала цей факт на кожному кроці, коли вчора перелічувала всі переваги її «нового гніздечка».
Астрід Вайштейнбергер, шістдесятилітня жінка, зу-стріла їх учора ввечері на сходах свого типового амери-канського будинку, який у Німеччині можна було б назвати хіба що великою дачею. Довкола її шиї, спадаючи на декольте чорної сукні, обвивалося діамантове кольє. Під час зустрічі вона представилася як приятелька Адріани, дружини Артура, видавця газети «Нью-Йорк Тайме». Вона не назвала прізвища Адріани й Артура. Очевидно, вже сам факт, що Артур «видавець», мав справити враження на Стенлі й, певна річ, на Анну. І зразу ж додала, підвищивши голос: «Я єврейка, і моя родина в Європі дуже постраждала від німців. А ви ж — німкеня, правда?» Стенлі взяв Анну за руку.
— Ходімо звідси, — прошепотів він їй на вухо, — ти не повинна цього чути! Переночуєш у мене.
Анна застигла з простягнутою для вітання рукою й мовчала. Стенлі став поміж Анною і Астрід Вайштейн- бергер і сказав:
—	 Настільки мені відомо, видавець «Нью-Йорк Тайме» перевів на ваш рахунок квартплату за шість місяців проживання у вашому будинку громадянки Німеччини пані Бляйбтрой. Нас не цікавить, точніше, мене не цікавить, чи є пані єврейкою, чи ні. Так само і доля ваших родичів в Європі. Словом, мені на це начхати. Мені це байдужісінько, пані Вайштейнбергер. Я зараз зателефоную до видавця «Нью-Йорк Тайме» і поінформую його, що контракт із вами через вашу поведінку анульовано. Я також вимагатиму, щоб ви повернули гроші з відповідними відсотками. І за наше таксі на Манхеттен заплатите теж ви. А ще — за моральні втрати, завдані вашими словами міс Бляйбтрой.
Астрід Вайштейнбергер спокійно вислухала Стенлі, не виявивши ніякої реакції. Потім обійшла довкола нього і, звертаючись до Анни, сказала по-німецькому без най-меншого акценту:
—	 А знаєте, мій батько народився в Ульмі. Мій молодший брат ходив до однієї школи з Ейнштейном. Ви знаєте, хто такий Ейнштейн? Це дуже розумний німець. Хоча і єврей. Ви не слухайте цього редакторчика. Вони завжди так гарно говорять, а пишуть ще краще, хоча й самі нісенітниці... А нехай собі телефонує хоч до самого чорта. Вам буде добре в мене. Для вас у мене є кімната з кухнею. Вам подобається цей хлопець? Справді? Якийсь він охлялий і лисуватий. Ви від нього набагато молодша...
Астрід подала Анні руку й повела вгору по сходах. Так, наче Стенлі тут взагалі не було.
—	 Стенлі, заспокойся, — сказала Анна, повернув-шись до нього. — Пані Вайштейнбергер мене зовсім не образила. Іди сюди...
Стенлі слухняно пішов за нею. Анна нахилилася й по-цілувала його в лоба.
—	 Ти зовсім не лисий, — прошепотіла вона йому на вухо, — я обожнюю твою голову.
Вони піднялися на третій поверх і через вузький хол підійшли до великого вазона з рододендроном, що стояв на підлозі біля вікна. Астрід Вайштейнбергер відчинила двері і з гордим виразом на обличчі провела їх у кімнату. З цієї хвилини вона говорила тільки по-німецькому, зовсім ігноруючи Стенлі.
—	 Це моя улюблена кімната. З кухнею. Тільки для вас. Вам буде тут добре, фройляйн. Але мусимо дотримуватися кількох правил...
Вона підняла руку, загинаючи по черзі пальці:
—	 Правило перше: ніякого радіо після десятої трид-цять вечора. Друге: вимикати світло, виходячи з кімнати. Я не збираюся платити зайве тим пройдисвітам з «Кон Едісон» . Третє і останнє, але найважливіше: не курити в ліжку! Кузен мого останнього, царство йому небесне, покійного чоловіка спалив себе і, що найгірше, цілий бу-динок, заснувши з сигаретою. Він був поляк. І пияк. Фройляйн усе зрозуміла?
Вона все зрозуміла на відміну від Стенлі. Але після короткої бесіди за зачиненими дверима у ванній, біля біде, він здався, погодившись, що хоча пані Астрід Вайштейнбергер надто емоційно висловилася на адресу німців й мала для цього підстави, Анні буде тут добре. На закінчення він сказав:
—	 Я приїду по тебе в понеділок вранці, скажімо, десь о десятій. Відвезу тебе в редакцію. У разі чого телефонуй. Будь-коли. Якщо тобі тут буде погано чи хтось скривдить тебе, чи ти просто скучиш за Карафкою, дзвони, — повторив він, відриваючи клапоть туалетного паперу й записуючи на ньому свій номер телефону.
—	 Стенлі, ти ніколи не збагнеш, що ти зробив для мене! Я теж іще цього не збагнула. Не до кінця. Але тобі цього ніколи не зрозуміти. Знаєш,Стенлі, я коли-небудь сфотографую вдячність. Втілення вдячності. Я не можу тобі цього пояснити. Але я коли-небудь зроблю це, чуєш?! Сфотографую вдячність для тебе! Вдячність! Тільки для тебе... — сказала вона, пригортаючись до нього.
Він пішов разом з Астрід Вайштейнбергер, і Анна зо-сталася сама. Вона сиділа на ліжку, їла апельсини і пла-кала...
У постіль Анна повернулася з запаленою сигаретою, вперше порушуючи тим самим третє правило Астрід Вайштейнбергер. Не спалося. Вона вслухалася у відгомін незнайомого міста. Окрім шуму води в трубах і щебету птахів за відчиненим вікном, нічого не чула. Нью-Йорк асоціювався в неї з чим завгодно, але тільки не з трубами, що шумлять, і щебетом птахів. їй дуже хотілося прискорити час, і вона ледве дочекалася, поки в кімнаті стало світло. Зав’язала шнурки, накинула пальто, дістала з валізки фотоапарат і вийшла з кімнати. Неквапно якнай- обережніше, майже навшпиньках зійшла сходами вниз, завмираючи на кожному скрипі приступок. Не хотіла ні когось зустріти, ні розмовляти. Вирішила вибігти на вулицю і вперше побути з містом віч-на-віч. Вона тихо повернула в замку ключ і спустилася вузькими східцями на тротуар. І раптом почула віддалений звук сирени.
Вона бігла вулицею, а звук сирени ставав дедалі гучнішим. На мить заплющила очі. Бігла все швидше, міцно стискаючи руку Лукаса. Її мати квапила їх. Вони бігли щодуху. Потім Лукас упав. Кілька метрів вона тягнула його по тротуару. Спинилася. Підняла його із землі. Він посміхався до неї. Лукас у формі гітлерюгенду. «Я більше не впаду», — сказав він винувато. І вони побігли далі. Си-рена не замовкала. Вони бігли...
— Ви що, збожеволіли?! — почула вона голосний крик над собою. — Вам жити набридло?! Кинулись просто під колеса...
Молодой чоловік стояв перед нею на колінах і збирав на асфальті рештки своїх розбитих окулярів.
—	 І що ж я тепер робитиму? — говорив він скоріше до себе, ніж до неї. — Без окулярів я зовсім сліпий. Навіть добре не бачу вашого обличчя. З вами все гаразд? Як ви себе почуваєте? Може, викликати... — І раптом зайшовся гучним сміхом. — Ні, мабуть, не буду викликати «швидку допомогу». Скажіть же що-небудь. У вас усе гаразд?
—	 Вибачте мені. Я думала, що це літаки. Я бігла з Лукасом до бомбосховища, — сказала вона тихо.
—	 Куди ви бігли?! Що за літаки, що за Лукас? Що ви говорите? Ви бігли самі. Наосліп. Порожнім тротуаром. Просто під колеса «швидкої», яка мчала на шаленій швидкості. Я перехопив вас в останню мить. Може, все- таки я викличу лікаря?
—	 Ні, прошу вас. Не викликайте. Все гаразд. Дякую вам, вибачте. Все гаразд. Я заплачу вам за ремонт ваших окулярів. Все гаразд, щиро вас перепрошую, дякую вам.
—	 Нема що ремонтувати, — перерав він її, показуючи на свої розбиті окуляри з тріснутою оправою. Зрештою, вони й так уже були старі й заслабкі. Не беріть собі до голови. А теперь підніміться, будь ласка, якщо можете, — сказав він і подав їй руку.
Вона встала й почала обтріпувати пальто. Нахилилася і взяла фотоапарат, що лежав поряд.
—	 Ще раз вибачте, будь ласка. Не знаю, що на мене найшло.
—	 Ви мешкаєте десь поблизу? Я проведу вас додому. Де ви мешкаєте?
—	 Точно не знаю. Із мого вікна видно платани й клени у великому парку. А ще така велика червона неонова реклама. По дорозі, якщо їхати туди машиною, звернувши зі Флетбуш-авеню, буде шпиталь.
—	 А, я зрозумів. Цей парк називається «Парейд Граундз»: Ви, певно, мешкаєте на Вудруфф-авеню або на Крук-авеню. Це недалеко від мене. Я живу на Вудруфр. І теж бачу зі свого вікна той парк. «Швидка допомога», мабуть, їхала до шпиталю, повз який ви проїжджали. Ви давно тут живете? Я вас раніше не зустрічав.
—	 З учорашнього вечора.
—	 Ах, он воно що? Тепер все ясно. А досі де ви жили, дозвольте спитати?
—	 Останні кілька днів неподалік від Кельна, але взага- лі-то я з Дрездена.
—	 Вибачте, де?! — вигукнув він з недовірою в голосі.
—	 У Дрездені. В Німеччині. Я німкеня...
—	 У тому самому Дрездені?!
—	 Що ви маєте на увазі?
—	 Ну, в тому... в тому, якого вже немає?!
—	 Як це немає?!
—	 Останні кілька днів, — він не відповів на її питання. — Ви не помиляєтеся? Вибачте, ви були там у лютому, коли...
—	 Так, була, — перервала вона. — Я відшкодую вам ті окуляри. Наступного разу, коли ви мене зустрінете або я вас.
—	 Мене звати Натан. Забудьте про окуляри, прошу вас. Я й так збирався купити нові. Це пусте. Дрібниці. А вас як звати?
—	 Анна. Чи є тут поблизу якась церква?
—	 Церква?! Тут? — відповів він здивовано. — Тут безліч церков. Яка вам потрібна? Тобто якої релігії?
—	 Не має значення. Справа не в релігії. Я просто хочу піти до церкви.
—	 Тоді ви легко натрапите на яку-небудь із них. У цьому кварталі, на жаль, церков більше, ніж шкіл. Але зараз вони ще всі зачинені. Гадаю, що десь після десятої повідчиняються.
—	 Вибачте, але мені треба зараз побути самій. Коли- небудь я вам це поясню.
—	 Звичайно, — кивнув він, — у цьому місті всі люблять самотність, та якщо й не люблять, то все одно самотні...
Вона квапливо пішла геть. Ступивши кілька кроків, спинилась і озирнулась. Чоловік усе ще стояв на тому місці, де вона його полишила.
Анна повернулася додому, коли вже починало сутеніти. Вона весь день бродила околицями міста без будь-якої конкретної мети. Вона не була впевнена, але, як їй здалося, з Брукліна вона вийшла лише один раз. Дісталася до величезного мосту, пішки його перетнула і опинилася на Манхеттені. Вона була єдиною, хто йшов по мосту пішки. Інколи машини, що мчали мимо неї, сигналили їй. На другому боці мосту, який здавався їй нескінченним, вона, втомлена переходом, сіла на кілька хвилин на дерев’яну лавку, що стояла навпроти напису «Франкфурт-стріт», і посміхнулася сама до себе.
Анна повернулася в Бруклін з іншого боку мосту. Весь час вона дивилася на воду й не могла збагнути, чи це річка, чи вже океанська бухта. Йшла на північ. Інколи вона ненадовго заглиблювалася в бічні вулиці, минаючи низенькі, подібні один до одного й притулені до себе будинки й маленькі крамнички з ятками, виставленими на тротуарі. На дверях або на вікнах вітрин були написи італійською, грецькою, російською, іспанською, арабською, польською і на ідиш. Декотрі мови вона навіть не змогла розпізнати. На якийсь час усі іншомовні слова зникли, лишилися здебільшого польські. Наче на старих коричнево-кремових збляклих світлинах із альбому бабусі Марти! Там вона трохи постояла. Вирішила не вертатися вулицею на набережну. Спинилася біля непривабливої станції метро. Прочитала написи на двох таблицях, розміщених одна над одною: «Грінпойнт-авеню», «Манхеттен-авеню». Нараз із підземелля метро на поверхню видобулась юрба лю-дей. Вона уважно придивлялася до їхніх облич. Жінки в барвистих хустках, вусаті чоловіки в темно-синіх беретах або капелюхах, діти припнуті до матерів якимось коротенькими повідками, одягнені в надто довгі, до щиколоток, пальтечка. Неначе на бабусиних світлинах з польського Ополє! Вона змішалася з натовпом і зупинилася аж на сходах, що вели до церкви, але не зайшла всередину. Вона мала намір бути сьогодні в церкві. Це правда. Але там не повинно було бути жодної душі...
Від церкви на Грінпойнт по лабіринту однакових вуличок вона знову вийшла до води. Це не була річка. Скоріше море або величезне озеро. Не чула під собою ніг. Почувалася вкрай стомленою. Сіла на бетонний парапет.
Повіяв сильний вітер. Вона підняла комір пальта і, сховавшись від вітру, закурила. Від маленької пристані саме відходив пором із величезними літерами на ботру «Jamaika Вау Ferry Service».
Востаннє вона плавала на кораблі в кінці липня тридцять сьомого року, коли відпочивала з батьками на острові Сильт. Тоді, коли отримала в подарунок на день народження свій перший фотоапарат. Звідки було їй знати, що той незабутній вечір на пляжі змінить усе її життя. А втім, іноді їй здавалося, що батько про це знав.
Пором віддалявся і врешті зник за обрієм. Анна кинула недопалок у воду, притулила до себе фотоапарат і вернулася на вулицю. Сутеніло. їй хотілося вернутися додому до заходу сонця. Як це він сьогодні вранці сказав? «Ви, певно, мешкаєте на Вудруфф-авеню або на Крук-авеню». Коли чулася сирена карети «швидкої допомоги», вона мимоволі зупинялася, спішно відходила до стіни або до найближчого дерева, заплющувала очі й затикала пальцями вуха.
Години за дві вона дісталася до Флетбуш-авеню. Вулиця пульсувала миготінням неонових реклам і світлом автомобільних фар. По тротуарах з обох боків рухалися галасливі юрби людей. Вона дійшла до Вудруфф-авеню й повернула ліворуч, упізнавши будинок шпиталю. Ще кількасот метрів, і гамір майже вщух. Тишу порушували лише автомобілі, що зрідка проїжджали цією вулицею. Вона впізнала силуети платанів і кленів у парку.
Анна раптом здогадалася, що, виходячи вранці, не взяла ключ від вхідних дверей. Постукала. За мить на порозі стала Астрід Вайштейнбергер. У шовковому чорному халаті, з довгою сигаретою в зубах і келихом вина в руці.
— А ось і ти, дитинко! Екскурсія містом, еге ж? — спитала вона. — Тут тебе вже шукають. Редактор цей телефонував уже, мабуть, тисячу разів. І моя подруга теж, — говорила вона, не витягаючи сигарету з рота. — А десь із годину тому приходив один неголений єврей. Назвався Натаном. Розпитував про тебе. Приніс якийсь документ з твоєю фотографією. Водійські права, чи що? Буцімто знайшов уранці в кущах. Хто в наш час копирсається в
кущах?! Мабуть, це збоченець. Будь з ним обережна! Дуже дивний — і майже сліпий. Тримайся від нього подалі...
Анна пошукала в кишенях пальта. Паспорт, який їй повернув у літаку Стенлі! Очевидно, він випав, коли той чоловік штовхнув її на вулиці.
—	 Він лишив документ? — запитала вона злякано.
—	 Ні, не захотів. Дуже недовірливий. Сказав, прийде завтра. Ти мені розкажеш про ці кущі, дитинко?
—	 Якось іншим разом, пані Вайштейнберґер. Сьогодні я дуже стомилась. Іншим разом...
—	 Як хочеш, фройляйн, — сердито відповіла та по-німецькому.
Анна квапливо піднялася вгору сходами. Увійшла до кімнати, скинула пальто, лягла на ліжко і миттю заснула.
Нью-Йорк, Бруклін, ранок, понеділок,
12 березня 1945 року
Близько восьмої ранку Анна вже стояла біля вікна, прикурюючи одну сигарету від іншої, і виглядала Стенлі. Вона хотіла бути готова до моменту, коли він по неї прийде. їй треба було мати винятковий вигляд. Вона висипала на підлогу вміст валізи, раз у раз підходячи до дзеркала у ванній. Єдине, що відповідало винятковості цього дня, була її сукня, та, яка була на ній у «склепі» в останній день. Та зате ні комбінації, ні білизни, ні білої сумочки, ні взуття у неї не було! У неї не було нічого! Тому, коли Стенлі нарешті посигналив близько десятої години біля її до-му, вона сиділа в цій сукні на ліжку й курила чергову сигарету, почуваючи себе майже голою і щосили стараючись не розплакатись. Стенлі швидко зайшов до кімнати, і вона збуджено підхопилася.
—	 Стенлі, вибач! Мені так хотілося сьогодні мати гарний вигляд! Це такий особливий день, твій і мій, але в мене немає нічого... відповідного. Тільки ця сукня.
Він хвилину дивився на неї, потім повільно підійшов і сказав:
—	 Пам’ятаєш, у Кенігсдорфі ти підійшла до мене зі склянкою чаю? Пам’ятаєш? Я тоді притиснувся головою до твого живота. Ти навіть не уявляєш, яке сильне бажання ти викликаєш. А тепер взуйся і накинь пальто. Знайдемо тобі що-небудь у місті. Інакше Метью... Я ще не розповідав тобі про Метью. Розкажу іншим разом. А втім, ти познайомишся з ним сьогодні.
Дорогою, в машині, він «пояснював» їй місто. Не розповідав, а саме пояснював. Де є потрібні їй станції метро, де дорого, а де дешево, які музеї варто подивитися, чим Бруклін відрізняється від Манхеттена, а Бронкс від Гарлема. Вона сиділа, вдивляючись у картини, які пропливали за вікном, і майже не слухала його. На Манхеттенському мосту вони потрапили в жахливий затор. Анна ще ніколи не бачила стільки автомобілів в одному місці. Берлін, де вона була на екскурсії ще в шкільні часи, у порівнянні з Нью-Йорком здавався маленьким селом.
Вони зупинилися навпроти великої вітрини крамниці на П’ятій авеню. Анна вже чула назву цієї вулиці. Про- давчиня підбігла до них, тільки-но вони увійшли.
—	 Нам потрібно для цієї молодої дами, — Стенлі кивнув у бік Анни, — відповідне... ну, відповідне... Анна, що нам треба? Поясни, будь ласка.
Вона забула, як буде по-англійському «комбінація». Спробувала пояснити, але марно. Тоді, пересвідчившись, що всі її зусилля даремні, на очах у враженої продавчині просто зняла пальто. Стояла перед нею без ліфчика, без трусів, у майже прозорій сукні й чорних чоловічих черевиках. Продавчиня отетеріла. Стенлі гмукнув, закурив і, квапливо відійшовши, сів на шкіряний диван біля входу.
—	 Мені треба що-небудь під цю сукню, — звернулася вона до продавчині, молитовно склавши руки.
Дівчина обвела поглядом крамницю, схопила Анну за руку й потягла в напрямку дзеркальної стіни.
Коли Анна вийшла з крамниці, під сукнею у неї були світла біло-кремова комбінація, нейлонові панчохи зі швом, білий мереживний ліфчик і трусики. Черевички фісташкового кольору, в тон візерунку на сукні, були на невисокій чорній платформі. Сумочок у цій крамниці не виявилось. На щастя. Тому що Анна боялася, що на чеку від Адрієни не вистачить грошей, щоб усе оплатити. Але їй не довелося пред’являти цей чек: Стенлі залишив у касі свою візитну картку й попросив, щоб рахунок надіслали на адресу редакції. Як тільки вони вийшли з крамни-ці, Анна кинулася йому на шию і вигукнула:
—	 Стенлі, ти не сказав, чи подобаюсь я тобі тепер! Скажи, що подобаюсь!
У машині вона мовчала. Нервово кусала губи і раз у раз поправляла зачіску. Вони їхали в його «редакцію». Дороги назад не було. І хоча Анна з нетерпінням чекала цього моменту, вона боялася його, як школярка, що вирушає на випускний екзамен. Редакція «Нью-Йорк Тайме»! За хвилину вона там буде. І залишиться, щоб робити знімки! Вона навіть ущипнула себе за стегно. Боляче. Отже, не сон...
Вони кілька разів проїхали по Таймс-сквер, протискаючись між автомобілями і пропускаючи людей, що переходили вулицю: Стенлі не міг знайти місце для парку- вання і лаявся на всі заставки. Врешті від хмарочоса від’їхала вантажівка, і вони припаркувались. Вийшли з автомобіля. «Нью-Йорк Тайме біддинг», — прочитала Анна напис на величезній вивісці над карусельними дверима. їй довелося зробити над собою зусилля, щоб не втекти. Вона міцно стиснула руку Стенлі. Він відчув її напругу і страх, і в ліфті, коли вона піднімалася нагору, шепотів їй на вухо, не звертаючи уваги на людей, що стояли поруч:
—	 Анно, там тебе чекають, все буде добре, дуже добре, от побачиш...
Вийшовши з ліфта, вони коротким коридором піді-йшли до скляних дверей. Стенлі натиснув на ґудзик дзвінка. Анна ступила назад і стала за його спиною. З динаміка почувся жіночий голос:
—	 «Нью-Йорк Тайме», чим можу служити?
—	 Моє прізвище Бредфорд, Стенлі Бредфорд.
—	 Стенлі?! Стенлі!!! — почувся голосний вигук з динаміка. 
Зам мить з того боку дверей з’явилася жінка в чорній перуці. Вона широко розчинила двері, і вони увійшли.
—	 Стенлі, Стенлі! Нарешті ти об’явився! — повторювала жінка, обіймаючи й поплескуючи його по спині. — Чому не зателефонував? Боже, який ти худий! Артур щогодини телефонує з Вашингтона, чекає на тебе. І Метью. І Адріана. Чому не подзвонив? Я спекла б шарлотку. Стенлі, друже, як я рада, що ти знову з нами! Тепер з тобою все буде добре...
Нарешті вона визирнула з-за плеча Стенлі. Витерла сльози, повільно підійшла до Анни і, подавши руку, сказала:
—	 Мене звуть Лайза. Я секретарка Стенлі. І від сьогодні я маю честь бачити міс Анну Марту Бляйбтрой, чи не так?
Анна, намагаючись стримати тремтіння, лише кивнула. Жінка міцно потиснула їй руку і додала:
—	 Від сьогодні я й ваша секретарка теж.
Стенлі схопив Анну за руку й потягнув за собою. Вони швидко йшли вздовж скляної стіни. Окремі частини скла були закриті опущеними жалюзі. Вони зайшли до кімнати, яка пахла трояндами і тютюном. На стінах від підлоги до стелі висіли фотографії. Посередині стояли два письмових столи, причому один з них був зовсім порожній. Ледве вони зайшли, задзвонив телефон. Стенлі показав Анні на вішалку біля входу й підбіг до апарата.
—	 Стенлі Бредфорд... — сказав він, піднявши слухавку.
Анна зняла пальто, повільно підійшла до порожнього
стола. На краю стільниці стояла чорна табличка з прізвищем. Дослухаючись до розмови, вона повільно обмацувала літери на чорній пластмасі.
—	 Так, живий. Вітаю тебе, старий! Ні, Метью, зараз не можу. Забіжи згодом. Мені треба подивитись у вікно, прогулятися містом і розібратися з паперами. Справ напевне зібралося чимало. Даси мені, скажімо, дві... ні, три години?.. Я зараз не хочу про це, Метью. Це дуже особисте... Міс Бляйбтрой... Поруч. Ти сам оціниш, Метью. Знаючи твій смак, я певен, що ти будеш у захваті. Звісно, вона хоче з тобою познайомитись, Метью. Але години через дві, точніше, через три, не раніше...
Він поклав слухавку і підійшов до Анни. Побачив табличку і радісно вигукнув:
—	 Не може бути! Це геніально! Вони написали твоє прізвище правильно. Я певен, це Лайза постаралась.
—	 Стенлі, якщо тобі треба буде обговорити якісь особисті питання, дай мені знак. Я тоді вийду з...
—	 З нашого офісу, — перервав він її, не давши закінчити.
—	 Ти ж знаєш, що мені часто треба виходити за малим, Стенлі...
—	 Ти вийдеш, коли захочеш, — додав він з усмішкою. — А в мене дуже скоро не буде особистих справ. Від сьогодні ми з тобою влаштовуємо тут комунальне житло. Не на всі сто відсотків, та все-таки. Для початку я організую для тебе телефон.
Він швидко вернувся до свого столу і простягнув руку до слухавки.
—	 Лайзо, дорога, ти не могла б знайти який-небудь добрий номер телефону для Анни? Наш, редакційний. Ні, ще ні. Тільки не вбивай через це техніків, прошу тебе! І, може, варто подумати про візитівки? Уже є?! Де? О’кей. У правій верхній шухляді її стола. Слухаю! Що?! Повтори, будь ласка, ще раз, Лайзо... — Анна відчула, що він схвильований. — А за якою статтею видатків ти це провела, можна поцікавитись? За жодною?! Як це за жодною? Від кого? Від Адрієни? Справді?
Він поклав слухавку, загасив у попільниці сигарету і наблизився до Анни. Подав їй руку і підвів її до шафи, що стояла між вікном і високим, до стелі, стелажем, заповненим рядами сірих течок. Відкрив шафу, став навшпиньки, дотягнувся до верхньої полиці і, повернувшись до Анни обличчям, передав перев’язану широкою стрічкою коробку. Вона побачила, що в нього тремтять руки.
—	 Адрієна лишила тут дещо для тебе, — сказав він зміненим голосом.
Вона розв’язала стрічку, швидко розвернула папір і, підійшовши до стола, обережно витягла з коробки фото-
11 Бікіні
апарат і поклала на середину стільниці. Кілька разів обійшла навколо столу. З очей у неї лилися сльози.
—	 Стенлі, ти вип’єш чаю? Скажи, що ти хочеш чаю! — прошепотіла вона.
—	 Так вип’ю. Без цукру. Ти пам’ятаєш? — відповів він, підходячи до неї ближче. — А тепер ходімо, ще встигнеш натішитися.
Він подав їй носовичок. Нарешті вона заспокоїлася, вони вийшли з офісу до величезної зали, що гула, як вулик. Ішли лабіринтом коридорів між стелажами і письмовими столами. З усіх боків лунало тріскотіння телексів. Дзвінки телефонів, стукотіння друкарських машинок, уривки розмов. Стенлі представляв співробітникам Анну.
—	 Як ся маєш?
—	 Дозволь відрекомендувати тобі Анну Марту Бляйб- трой, нашу нову співробітницю...
—	 Стенлі! З’явився, нарешті, вояка...
—	 Дуже радий познайомитися з вами, міс...
Раптом Стенлі сказав:
—	 Я забіжу на хвилинку до Метью. Він не пробачить мене, якщо зустріне нас тут. Йому подобається завжди і скрізь бути першим і єдиним. Я зараз повернуся! — І він рушив у бік кабінету зі склом, закритим жалюзі.
Анна підійшла до вікна і сіла на підвіконня. Закурила. Більшість жінок, що проходили мимо, дивилися на неї з цікавістю. У їхніх очах вона читала якщо не ворожнечу, то несхвалення. Чоловіки ж, навпаки, усміхалися. За ті кілька хвилин, що Стенлі був відсутній, декотрі примудрилися кілька разів пройти мимо.
Вона не могла запам’ятати, скільки пар очей уважно подивилися на неї при зустрічі, скільки рук вона потиснула. Нарешті Стенлі привів її до дверей з написом «Фотолабораторія». Вони зайшли в темний, освітлений тільки миготливою червоною лампочкою коридор і опинилися перед іншими, пофарбованими червоною фарбою дверима з білим написом: «Навіть і не думайте самі відчиняти ці двері». Анну це розвеселило, Стенлі натиснув на червоний ґудзик дзвінка. 
—	 Слухаю! — відповів хрипкий невдоволений голос.
—	 Максе! Ти нам відчиниш? — сказав Стенлі.
—	 Стенлі, сучий ти син! Нарешті! Сигарету загасив?
—	 Я не курю. Тобто зараз не курю.
На порозі з’явився високий кремезний чоловік у білому халаті з великим шрамом на щоці. Він впустив їх і тут- таки зачинив за ними двері. Анна відчула знайомий запах хімічних реактивів. Звідкілясь здаля долинала музика. Чоловік міцно потиснув руку Стенлі і підійшов до Анни. Не називаючи себе, спитав:
—	 Це ви зробили негатив?
Вона мовчала, трохи налякана.
—	 Це ви автор негатива? Ви знімали Дрезден? — повторив він, підвищивши голос.
—	 Максе, в чім річ? — втрутився в розмову занепокоєний Стенлі.
—	 Ні, не я. Стенлі, — відповіла вона, не зовсім розуміючи, що треба цій людині.
—	 О’кей. Ви хочете сказати, що Стенлі їх надрукував. Гаразд, нехай так. Але ж це ви знімали ці кадри, так?!
—	 Так, я...
—	 Розумієте, — вона відчула в його голосі дивне хвилювання, — тут, у цій лабораторії таких знімків ще не бувало. Я працюю тут понад двадцять років. Двадцять два роки, якщо бути точним. Проглянув у своєму житті тисячі знімків. Справді, десятки тисяч. Найрізноманітніших. Багато з них були^просякнуті болем і стражданням, адже в цьому місті теж вистачає болю і страждань. Але побачивши ваші знімки, я вперше в житті надів окуляри і з нетерпінням чекав, коли вони висохнуть. А ПОТІМ- ПОТІМ мені захотілося курити. Уже сім років, після ін-фаркту, я не курю. На щастя, у Бренди, моєї асистентки, того вечора не було сигарет, — закінчив він з усмішкою. — Я збільшив ваші знімки. Велів Бренді підготувати їх до експозиції. Хочете подивитись? — запитав він урочисто.
—	 Ні, не сьогодні. Сьогодні я не хочу вертатися в Дрезден. Прошу мене зрозуміти! У мене сьогодні... 
—	 Ні? Ага. Ясно. Вибачте мене. Але коли захочете, постукайте до нас. Мене звуть Максиміліан Сікорський. Мене тут усі знають...
—	 Анна Бляйбтрой, — сказала вона, подаючи руку.
—	 Макс. Я Макс. Ви можете приходити сюди, коли захочете.
—	 Максе, ти пошкодуєш про свою пропозицію, — втрутився Стенлі, усміхаючись. — Вона просто не буде звідси вилазити. У неї до фотографування великий потяг. Просто наркотична залежність.
Вони вернулися до свого кабінету. На столі в Анни з’явився телефонний апарат. Поряд лежав папірець з номером, а біля апарата — стосик візитівок.
—	 Стенлі, — прошепотіла вона, — я вже казала тобі сьогодні, що я тебе люблю?
Він усміхнувся і сів у своє крісло. Почав вивчати папери, що лежали на столі. Іноді хапався за телефон і розмовляв з кимось, роблячи помітки в календарі. Іноді вставав і витягав течки, що стояли на полицях стелажа.
—	 Стенлі, уяви собі, що мене тут немає, — раптом попросила Анна. — Дозволь мені до нього доторкнутися. Залиш мене з ним наодинці, — додала вона.
Заправивши плівку, з фотоапаратом у руках вона вмостилася на підлозі біля крісла Стенлі, немов маленька дівчинка з новою іграшкою. Він ніжно погладив її по голові. Вона взяла його руку й поцілувала. Натиснула на ґудзик затвора, фотографуючи його ноги. Потім лягла на спину і сфотографувала стелю. Потім заповзла під стіл Стенлі і звідти знімала офіс. Раптом у двері енергійно по-стукали. До кімнати увійшов чоловік у брудних череви-ках, на які спускалися холоші надто довгих сірих штанів. З-під стола вона бачила тільки його ноги до колін.
—	 Стенлі! — вигукнув чоловік. — Ти повернувся з війни, а поводишся так, сучий пес, наче повернувся з обідньої перерви! Привіт, старий!
—	 Привіт, Метью...
Черевики чоловіка наблизилися до Анни.
—	 Ти маєш мені все розповісти. Може, завтра? Я відправлю Мері на кухню, вона приготує що-небудь польське, як ти любиш, а ми погомонимо, вип’ємо. У нас тут сьогодні штормить. Мало того, що ти повернувся, так ще ця німочка, яку ти привіз з окопів, справила на редакцію могутнє враження, це просто якесь торнадо. Кажуть, у неї такий бюст, що Доріан Лі у порівнянні з нею — плоскогруда черниця. Багатьом закортіло поставити її на коліна біля столу. Декотрі наші заздрісні жінки запевняють, що в неї фантастичний одяг і що по лахи тепер треба летіти в Дрезден. Я був певен, що я, твій найближчий друг, матиму честь побачити це диво. Першим. Що ж, старий, видно, я помилився. Вже вкотре. Де ти її ховаєш, егоїсте бісів?
—	 Та що ти, Метью, як ти можеш так говорити! Ніде я її не ховаю. Вона на колінах. Під моїм столом, — відповів спокійно Стенлі.
—	 Я бачу, ти в Європі навчився оригінально жартувати, старий розпуснику! — зареготав Метью.
Анна швидко поправила волосся, старанно облизала губи, розстебнула на спині кілька верхні ґудзиків сукні, щоб визирало голе плече і лямка ліфчика на лівій ключиці. Виповзла з-під столу, підвелася і підійшла до Метью. Примружившись і демонстративно облизуючи губи, вона прошепотіла, стараючись зобразити хтивість:
—	 Анна Марта Бляйбтрой. Дуже приємно...
Його обличчя порожевішало, потім побагровіло. Він подав їй руку, уникаючи її погляду.
—	 ...познайомитися також і з вами, — додала вона рішуче після короткої пдузи.
—	 Стенлі, я заскочу по ці матеріали трохи пізніше, — пробурмотів Метью і кулею вилетів з кабінету.
Стенлі затиснув рукою рот. Хвилину він тримався. Потім пирхнув, зірвався з крісла і, кинувшись перед Анною на коліна, зігнув руку в лікті і стиснув кулак. Він реготав і стукав кулаком по підлозі.
—	 Усратися можна! Ну й сцена! Він цього ніколи не забуде! Ти була неповторна...
Вони лишилися в кабінеті до пізнього вечора. Анна сиділа за столом і старанно, як на уроці, записувала в зошит усе, що говорив їй Стенлі. Про початок роботи над проек-  
том, про те, як треба знімати на місці подій, про інтерв’ю, про збір інформації, про те, що іноді доводиться вертатися на місце зйомки вдруге і навіть втретє. Про те, як відрізнити те, що справді важливо, від того, що тільки видається таким. Він розповідав про те, який довгий шлях проходить кожний кадр, перш ніж його надрукують у газеті. Про документи, які доведеться заповнювати. Він вводив її в усі тонкощі роботи фоторепортера, демонструючи готові знімки, реконструюючи з нею описи і звіти інших редакторів, пояснював, чому деякі фотографії пішли у друк, а інші, хоч і мають кращий вигляд, ні. Пояснював, яким вимогам має відповідати знімок для першої і останньої шпальти, а яким — для внутрішніх, менш престижних. Він говорив про відповідальність репортера. Про право людей на приватну власність, про професійну етику й про те, що поки що не регулюється в Америці законом, але стало неписаним правилом для співробітників «Тайме».
Він засипав її інформацією, відповідав на запитання, ставив свої. І вона вперше помітила, що Стенлі, який здавався їй вразливим, незібраним романтиком, насправді — у професійних питаннях — педантичний, безкомпромісний і вимогливий. Коли вона в черговий раз голосно зітхнула, він зрозумів, що Анна вже не здатна сприймати його слова, перервався і запросив її на кухню, на чашку кави.
Бджолине гудіння в «холі», як Анна назвала про себе це приміщення, затихло. Тільки на кількох столах ще горіли лампи. Стенлі привів її у вузьку й дуже довгу кімнату, в якій уздовж стіни стояв ряд невисоких стелажів з газовими плитками. Навпроти гули чотири дуже високих, вищих за неї, холодильники. Усі вони були різного кольору й один — рожевий, що дуже розвеселило Анну. Поряд з холодильником висіла засклена шафка, на верхній полиці якої стояли різнокольорові торбинки й коробочки, а на двох нижніх — чашки. Під вікном на дерев’яній стільниці, що примикала до раковини, стояв ряд емальованих чайників.
Стенлі поставив на вогонь чайник і заварив каву.
—	 Коли ти востаннє пила каву? — спитав він, побачивши, з яким задоволенням вона, заплющивши очі, смакує кожний ковток.
—	 Ячмінну чи як оцю, справжню?
—	 Хіба кава може бути з ячменю? — здивувався він. — Я думав, із збіжжя роблять тільки горілку. Найкраща польська...
—	 Може, повір мені, може. А таку горілку ми з мамою пили під час нашого останнього обіду, у вівторок, тринадцятого лютого. А от коли я пила справжню каву із смажених зерен, чесно кажучи, навіть не пригадую. Думаю, двадцятого квітня сорок четвертого року. В день народження Гітлера. Тоді в Дрездені у продаж «викинули» шоколад і справжню каву...
Стенлі з розумінням кивнув, проте Анна сумнівалася, чи зрозумів він, що означає «викинути щось у продаж». Тут, очевидно, ніхто, включаючи жебраків, яких вона бачила під час пішої прогулянки Брукліном, не міг би цього зрозуміти. Довгі, хвилясті, сповнені злоби й агресії черги біля крамниць, лайки, приниження, бійки, а ще неймовірне відчуття щастя, коли зі ста грамами кави в сірому пакеті і плиткою шоколаду людина виходить на вулицю і летить додому. Ні! Стенлі не здатен таке зрозуміти.
Він витягнув з кишені піджака пачку сигарет. Вони закурили й продовжили розмову про роботу. Цього разу не було ніякої теорії — вони обговорювали найближче майбутнє Анни.
Поки що вони працюватимуть разом. Принаймні до кінця місяця. Щоразу зніматимуть усе на два апарати. А Артур буде арбітром, саме він вирішуватиме, які знім-ки підуть у друк. Тим часом Анна «надихається містом і перейметься його атмосферою», а Стенлі постарається «прорубати їй широкі й безпечні просіки в цих джунг-лях». Роздобуде для неї «справжні мапи міста, такі, якими послуговуються в департаменті нью-йоркської поліції і ФБР», познайомить зі своїми діловими партнерами та інформаторами, буде всіляко допомагати їй, але постарається не втручатися в її роботу. Якщо у квітні вона відчує, що може впоратися без нього, то... зразу ж зможе спробувати свої сили. З початку квітня Анна буде «на короткому повідку» — Стенлі сидітиме в офісі на телефонах, а вона постарається впоратися з усім сама. Сама! Від початку й до кінця. І якщо все вийде, в середині квітня вони поділять між собою спочатку місто, а потім і весь регіон. Якщо ж станеться сенсаційна подія поза містом і регіоном, якийсь час вони їздитимуть туди разом. А потім поділять і карту Штатів. Стенлі зразу поставив її до відома, що хоче закріпити з собою Бостон, Чикаго і Гаваї. Коли-небудь він пояснить їй свій вибір. Ще було б добре, щоб усі без винятку фотографії з Європи проходили через її очі й руки. А якщо це будуть матеріали про Німеччину і про війну, він передасть Артурові тільки ті, які вона вважатиме достовірними. Він певен, що Артур на це погодиться. А втім, вони поговорять про це щойно Артур повернеться з відрядження до Вашингтона. Закінчивши викладати свої плани, Стенлі спитав, чи влаштовує це Анну, а якщо ні, то чи є в неї, як він висловився, пропозиції «кращі за кращі».
Вона зробила останній ковток кави, глибоко затяглася сигаретою і сказала:
— Стенлі, спробуй влізти в мою шкуру. Чи виникли б у тебе інші пропозиції? Так чи ні? Хоч одна? Єдине, що я хотіла б попросити у тебе, це Гаваї. Я теж коли-небудь поясню тобі, чому. Ти так про все це говориш, що в мене виникає відчуття, ніби тут, поряд з нами, перебуває ще якась жінка. Стенлі, ти часом не забув, що ще два дні тому я чистила картоплю на кухні у тітки Аннелізе в Кеніг- сдорфі. І в тебе досі лишилися на руці подряпини від пазурів Карафки? Тому прошу тебе, Стенлі, не треба питати про мої пропозиції. Ще якийсь час у мене їх не буде... Я поки що не можу отямитись, — вела вона далі тихим, нетвердим голосом. — Коли чую звуки сирен «швидкої допомоги», мені хочеться сховатися в бомбосховище. Моя психіка ще не прийшла в норму, Стенлі. Але, обіцяю, це мине. Тобі не загрожує працювати з причинною. Ти вже забезпечив мене фотоапаратом, то дай ще трохи часу. А поки що візьми на себе моє життя. Допоможи мені. Вчи мене. У мене є тільки ти, Стенлі. Тільки ти... — закінчила вона зі слізьми на очах.
Він мовчки вслухався в її слова. Коли вона замовкла, міцно притиснув до себе і сказав:
—	 Анно, я навчу тебе всього, а зараз одвезу додому. Сьогодні був довгий день...
Нью-Йорк, Манхеттен, вечір, п’ятниця,
16 березня 1945 року
Того сонячного ранку п’ятниці Анна не стояла на тротуарі біля дому Астрід Вайштенбергер і не чекала Стенлі. Напередодні увечері вона сказала йому, що це несправедливо і безглуздо, щоб він вставав мало не серед ночі і пробирався з Манхеттена забитими машинами вулицями в Бруклін тільки для того, щоб відвезти її, як таксист, на... Манхеттен.
—	 Я не хочу, щоб мене зненавиділа жінка, яку ти через мене залишаєш саму в ліжку. Завтра я приїду в офіс на метро... — заявила вона і, виходячи з машини, поцілувала його в щоку.
—	 Ти впевнена, Анно? — запитав він.
—	 Абсолютно впевнена! — вигукнула вона і побігла по сходах у будинок.
Хоча зовсім не була впевнена. Вона, правда, вивчила цей маршрут у середу ввечері з Натаном, але за кілька днів перебування в місті вже встигла пересвідчитися, що вечірній Нью-Йорк сильно відрізняється від ранкового.
Натан з’явився біля дверей дому Астрід з букетом тюльпанів, книжкою, загорнутою в кольоровий папір, і «знайденим у кущах» паспортом. Вона приймала ванну, коли пролунав стукіт у двері, загорнулась у рушник і поквапилася відчинити.
—	 Цей неголений єврей-збоченець знову прийшов. Сьогодні він, правда, начепив окуляри, — просичала Астрід у прочинені двері. — Що мені з ним робити?
—	 Чи не могли б ви розважити його на кілька хвилин? Я зараз одягнуся, і ви зможете його сюди провести.
—	 Ви збожеволіли! — вигукнула Астрід обурено. — Я ні за що в світі не пущу його сюди!
—	 А чому? Ну гаразд. За хвилину я спущуся, — змирилась Анна, побачивши гримасу на обличчі Астрід.
Вона спустилася вниз у халаті. Натан стояв біля две-рей, а хазяйка сиділа в кріслі-гойдалці біля каміна, читала газету і курила. Він простягнув Анні букет, вона прийняла тюльпани і поцілувала його в щоку. Він почервонів. Анна попросила у Астрід дозволу сісти на хвилинку в холі. Та щось пробурмотіла собі під носа, Анна розцінила це як дозвіл, і вони з Натаном сіли на диван.
—	 Ви мало не загубили паспорт. Гадаю, він вам іще знадобиться, — промовив Натан несміливо. — Я щоранку виглядав вас у парку.
—	 Я дуже вам вдячна! — відповіла вона. — Останнім часом я була дуже зайнята. Верталася додому майже вночі. Це мій паспорт. Він мені справді невдовзі знадобиться. Я така рада, що ви його знайшли! Скільки я вам винна за окуляри?
—	 За які окуляри? — спитав він здивовано.
—	 За ваші, які я розбила, коли ви рятували мені життя. Ви що, забули?
—	 Не будемо про це. Прошу вас... — прошепотів він. — Я зразу зрозумів, що це для вас важливо, — сказав він і замовк, нервово потираючи руки. — А ще я думав про те, що ви мені сказали. Я не хотів образити вас питанням про Дрезден. Я помилявся. Ваше місто, хоч і сильно зруйноване, живе. Я зателефонував учора у Вашингтон, і мені сказали, що...
—	 Ви зовсім мене не образили. Я знаю, що місто живе, адже я була там зовсім недавно, — перервала вона його з усмішкою.
—	 Я був у бібліотеці і прочитав про ваше місто. У нього незвичайна історія. А ввечері я поїхав у Грінвич Віл- ледж і на блошиному ринку в коробці зі старими книжками знайшов те, що давно шукав. Я хочу подарувати це вам, — і він подав їй згорток.
Вона квапливо розірвала чорний папір і прочитала заголовок на вицвілій обкладинці.
—	 Чому саме Генріх фон Клейст, а не Гете, приміром? — спитала вона з усмішкою. — Я знаю цей текст. «Розбитий дзбан» я прочитала ще в гімназії. Це найсумніша з відомих мені комедій. Я завжди дивувалася, як Геббельс міг лишити її в списку книжок, дозволених для шкільного читання. Чи в цьому був якийсь прихований зміст?
—	 Від Клейста я в захваті. Більше від його життя, аніж п’єс. До того ж він пов’язаний з Дрезденом.
—	 Правда? Я не знала...
—	 Він редагував там якийсь художній часопис.
—	 На уроках нам про це нічого не говорили. А що ж так захопило вас у його біографії? Його смерть?
—	 Як ви здогадалися?! — вигукнув він голосно, і Аст- рід, яка затулившись газетою, весь цей час підслухувала розмову, відкашлялась.
—	 Дуже просто. Його смерть сама схожа на літературний сюжет. Не його власної п’єси, а, наприклад, драми Гете. Зовсім молодий, тридцятитрьохлітній чоловік умовляє молоду жінку здійснити спільне самогубство. Листопадової ночі вони ідуть на озеро під Берліном, і там він, з її дозволу, стріляє в неї, а потім кінчає з собою. Такий епілог на будь-кого справить враження. Таке безмежне кохання, така відданість... Але подробиці відомі не всім, — вела далі Анна, — ця жінка, Генрієтга Фогель, любила Клейста без взаємності і була смертельно хворою. У неї був рак. Клейст про це не знав. Самогубство було для неї порятунком: і від нерозділеного кохання, і від фізичних страждань. Отож їхнє подвійне самогубство — не шекспірівська любовна пристрасть. В усякому разі, не для Клейста. Для нього це був ретельно продуманий естетичний акт, до якого він довго готувався. Коли він познайомився з філософією Канта, ним оволоділа думка про те, що істина непізнавана. А те, що він умовив на спільне самоіубство цю жінку, насправді скоріше боягузтво і підлість з його боку, — закінчила вона.
—	 Звідки ви все це знаєте? — запитав вражений таким висновком Натан.
—	 Від мого батька. Він був професором, викладав літературу в Дрезденському університеті і займався літературними перекладами. Він переклав на англійську, в тому числі й твори Генріха фон Клейста, — пояснила вона, і її голос ледь помітно затремтів.
Потім вона розгорнула книжку і перегорнула титульну сторінку. Показуючи на набраний дрібним шрифтом текст, збуджено вигукнула:
—	 О Боже! Це якраз його переклад!
Натан зазирнув у книжку.
—	 Пані Вайштейнбергер, — повернулась Анна в бік Астрід, — можна мені тут закурити?
Астрід поклала газету на коліна і сказала:
—	 Кури, дитинко, кури! Моїм пожильцям курити можна скрізь, за винятком ліжка. А от відвідувачам не можна! — і грізно подивилася на Натана.
—	 Який неймовірний збіг обставин... — бурмотів Натан, погладжуючи обкладинку книжки.
Анна підійшла до Астрід і попросила в неї сигарету. Повернувшись на диван, вона взяла з серванта кришталеву попільницю і поставила її між собою і Натаном.
—	 Ви закохані? Я хотіла сказати, ви закохані без взаємності? — спитала вона, затягнувшись.
—	 Чому ви так думаєте? — відповів він здивовано.
—	 Мені так здалося. У вас дуже сумні очі... — Вона розуміла, що присутність допитливої Астрід йому неприємна, і їй захотілося побути з ним наодинці. — Ви добре знаєте місто?
—	 Не певен, що дуже добре. Але я в ньому народився і живу тут уже понад тридцять років. А чому ви запитуєте?
—	 Ви їздите містом на метро?
—	 Так. Або на велосипеді. У мене немає водійських прав.
—	 А далеко від станції на Флетбуш-авеню до Тайме - сквер?
—	 Зовсім ні. Недалеко. До того ж вам і не треба добиратися до Флетбуш. Найближча станція — на перехресті Черч-авеню і Ностренд-авеню. А звідти до Таймс-сквер...
Дайте подумати... Знаю! Звичайно, лінія два, без пересадок. Ви доїдете до станції на перетині Таймс-сквер і 42-ї вулиці. Це займе хвилин сорок п’ять—п’ятдесят.
—	 У вас є час? — спитала вона, дивлячись йому в очі. — Може, ви проведете мене на метро до Таймс-сквер?
—	 Зараз? Станція на розі 42-ї вулиці і Таймс-сквер о цій порі дня — не найкраще місце для прогулянок молодої жінки...
—	 Я залишила в офісі дуже важливі записи, — збрехала вона, спеціально підвищуючи голос.
—	 В якому офісі? — запитав він здивовано.
—	 Я працюю в «Тайме». їхній будинок недалеко від цієї станції.
—	 У «Нью-Йорк тайме», у газеті?! — ще більше здивувався він.
—	 Так, з понеділка. Ви поїдете зі мною? — повторила вона прохально.
—	 Звичайно, поїду!
—	 Почекайте, будь-ласка. Я одягнуся і за хвильку спущусь! — радісно вигукнула вона і помчала по сходах.
Коли вона повернулася, Натан стояв біля дверей, а Астрід і далі сиділа в кріслі з черговою сигаретою в ру-ці. Йдучи,'Натан ґречно вклонився і сказав:
—	 До побачення, мадам Вайштейнбергер. Дякую вам за гостинність.
Астрід не відповіла. Коли вони були вже на вулиці,
Анна сказала Натанові:
*
—	 Місіс Вайнштейнбергер вельми цікава і недовірлива, але загалом вона мила жінка.
—	 Я встиг помітити, що вона цікава, — усміхнувся він. — Коли ви пішли одягатися, вона запитала, чи ходжу я в синагогу і чи є в мене постійна робота.
—	 А ти ходиш? Перепрошую! А ви ходите в синагогу?
Він зупинився на хвилину і, подавши їй руку, сказав:
—	 Мені буде приємно, якщо ви, тобто ти, звертати-мешся до мене на ім’я. Ні, я не ходжу в синагогу. Я відчуваю себе євреєм тільки тому, що в мене характерна зовнішність, мені свого часу зробили обрізання, і я часто стикаюся з абсолютно незрозумілою ворожістю. Вибач за запитання, але там, у Дрездені, ти зустрічала євреїв. У тебе були причини любити їх чи ненавидіти?
Тепер зупинилася вона. Дістала сигарету з кишені пальта.
—	 Розумієш, Натане, знайомлячись з людьми, я ніколи не цікавилась їхньою національністю. Мені було однаково, єврей це, поляк, росіянин, австрієць чи баварець. Та іноді люди самі говорили мені, що вони євреї. Вони мені подобались. Одного я навіть любила і зараз за ним сумую. Але не будемо про це. Коли-небудь, якщо захочеш, я все тобі розповім...
Вони дійшли до станції метро мовчки. І лише коли спустилися вниз і стали в чергу до каси, Анна зізналася, що насправді в офісі нічого не забула. Просто їй хотілося втекти від Астрід і лишитися з ним наодинці, а ще, хоча це може видатися смішним і наївним, їй дуже хочеться, щоб він навчив її орієнтуватися в метро. Натан не бачив у цьому нічого дивного. Він переписав для неї розклад руху поїздів другої лінії у будні і вихідні дні. Двічі уточнив у жінки-касира, чи діє він. З’ясував, як швидше доїхати потрібним Анні маршрутом, коли вагони переповнені і коли народу менше. Касир навіть почала дратуватися. Коли він усе записав, вони нарешті зайшли до вагона. Анна глянула на годинник. На станції біля Таймс-сквер вони були через сорок чотири хвилини. Дорогою вона з цікавістю спостерігала інших пасажирів. Усі можливі кольори шкіри і волосся, уривки розмов різними мовами, найрізноманітніші запахи. Достоту так само, як на нью-йоркських вулицях.
Незважаючи на пізню годину, вони підійшли до будівлі редакції в суцільному натовпі.
—	 Отже, якщо не станеться нічого непередбаченого, я доберуся від станції в Брукліні до дверей будинку «Тайме» усього за годину! — радісно вигукнула Анна і взяла Натана під руку. — Хіба це не здорово, Натане? Всього за годину! Про всяк випадок я додам іще хвилин тридцять і... буду пунктуальна, як німецька залізниця! — засміялася вона. — Довоєнна. А тепер ходімо, — додала вона, прискорюючи ходу і тягнучи його за собою. — Я запрошую тебе випити. Можна жінці в пуританській Америці запросити чоловіка випити? Я хочу підняти тост. За тебе, за мого батька, за Клейста і за нью-йоркське метро. Я вже давно не випивала. Востаннє я напилася разом з кицькою тітки Аннелізе в Кенігсдорфі. Мені тоді і на думку не могло спасти, що я коли-небудь прогулювати-мусь під руку з чоловіком по Таймс-сквер.
Натан уповільнив ходу й за кілька секунд зупинився. Він подивився на неї якось дивно, ніби бачив уперше в житті.
—	 Ти кудись поспішаєш? Може, додому, до дружини? — спитала вона, здивована такою реакцією. — Ти одружений, Натане? Пробач, я давно мала б про це запитати, — квапливо додала вона, вивільняючи руку.
—	 Ні, я не одружений. Ти вже питала мене про це, — відповів він.
—	 Ні! Про це не питала. Я спитала лише, чи ти закоханий. Буває так, що шлюб і кохання — зовсім різні речі.
—	 Послухай, — він міцно схопив її за руку. — Вранці минулої неділі, коли ти бігла із заплющеними очима... Я опинився там зовсім випадково. Обіцяв колезі, що принесу йому результати тесту в суботу ввечері, але так стомився, що з лабораторії подався просто в ліжко. У неділю я звичайно сплю до полудня, а потім читаю. Тієї неділі я не міг спати й не хотів читати. Тому вийшов на вулицю з цією течкою і зіткнувся з тобою. А потім я весь час думав про тебе, про твій Дрезден і про бомбосховище, в яке ти бігла. Спонукуваний якимсь дивним передчуттям, я подався на блошиний ринок у Грінвіч і ненароком відшукав у коробці, повної книжок, саме ту, на якій зазначено прізвище твого батька. Там було повно цих коробок. Але я витяг саме цю книжку. Тобі не здається, що це якась магія? А наймагічні- ша — ти сама. Це так чарівно, що ти запросто ведеш мене під руку на чарку. І те, як ти відкидаєш волосся з лоба і кладеш ногу на ногу. Зайдімо ось до цього ресторану. Саме до цього. Може, він теж попався нам на шляху не випадково.
Це не було випадково. У цьому ресторані вона взнала про Америку дещо нове. Зала була повна людей. Чорношкірий офіціант провів їх до бару в глибині зали й велів почекати, поки звільниться столик. Натан замовив вино. «Найкраще рейнське», — сказав він барменові. Анні не хотілося сідати за столик. Вона не була впевнена, що одягнена відповідним чином, а в барі можна було не знімати пальто.
Натан розповів їй про свою «постійну роботу», про яку його так безцеремонно розпитувала Астрід. Він захистив дисертацію з біології і вже кілька років працював у Брук- ліні в фармацевтичній фірмі «Чарльз Пфайзер компані». Керував невеликою групою, яка тестувала нові ліки на мишах, щурах і хом’ячках. Це була дуже цікава і відповідальна робота. Зараз вони займалися новою вакциною проти туберкульозу.
—	 Але хом’ячки, здається, не хворіють на туберку-льоз? — запитала Анна.
—	 Зазвичай ні, але ми їх спеціально заражаємо.
—	 Це жорстоко! — обурилась вона.
У цей момент до бару наблизилась незвична пара — високий худорлявий чорношкірий чоловік в елегантному світло-сірому костюмі, чорній сорочці і сірому капелюсі з атласною стрічкою і попідручки з ним дебела мулатка в кармінно-червоному костюмі з разком білих перлів на повній шиї. Вони вмостилися за столик неподалік, і Анна краєм ока спостерігала їх, слухаючи Натана, який бубонів щось про необхідність проведення дослідів на тваринах. Рудоволосий веснянкуватий бармен демонстративно ігнорував нових відвідувачів, і невдовзі чоловік, якому урвався терпець, зробив красномовний жест і чемно попросив два келихи мартіні. Бармен сказав:
—	 У нашому ресторані негрів не обслуговують.
Він саме так і сказав: «негрів не обслуговують». Цей рудий сучий син справді так сказав! Анна відчувала, як у неї закололо в грудях і застукало у скронях.
Спекотний червневий полудень тридцять сьомого року. Вона сидить на білому стільці між батьками за столи- ком у кав’ярні біля палацу Цвінгер у Дрездені. Після відвідин палацу батько повів їх із мамою поїсти морозива. Опасистий спітнілий офіціант у білому халаті з червоною пов’язкою зі свастикою на лівому рукаві голосно кричав літній парі, що сиділа за сусіднім столиком:
—	 Тут жидів не обслуговують!
Усмішка миттю сповзла з батькового обличчя. Він тремтячою рукою схопив гаманець, кинув на стіл кілька банкнот, узяв Анну за руку і потягнув за собою на терасу перед кав’ярнею. А потім обернувся, виглядаючи матір. Крізь скляні двері Анна побачила, як мати, енергійно же-стикулюючи, щось говорила офіціантові, потім різко пе-ревернула догори дном вазочки з недоїденим морозивом і подалася до чоловіка й дочки...
Цієї миті Натан перестав для неї існувати. Чорношкірий чоловік закурив, жінка заспокійливо погладила його по руці. Анна бачила червоні прожилки на білках його очей. Вона подала знак барменові і, стараючись бути чемною, замовила два мартіні. Коли келихи опинилися перед нею на стійці бару, взяла їх, встала перед чоловіком і сказала:
—	 Прошу вас, випийте за моє здоров’я і за здоров’я мого друга Натана. Нам це було б дуже приємно!
І вернулася на своє місце. Натан не зрозумів, що ста-лося. Він тільки помітив, що вона нервується. Бармен підійшов до чорношкірої пари, забрав у них келихи і поставив на тацю. Анна тупг-таки встала, нахилилася вперед, схопила бармена за краватку і притягнула до себе. Вино з келихів потекло по його білій сорочці.
—	 Ці люди — мої гості! Вибачтесь перед ними негайно і принесіть ще два мартіні! — сказала вона, наблизивши обличчя до обличчя переляканого бармена.
—	 Випий заспокійливе, міс! І забери від мене свої лапи, — процідив він.
Вона іще дужче потягла за краватку. Лице бармена повільно червоніло.
—	 Ах ти, рудий падлюко! Грьобаний расист зі свинячою шкірою! Прошу тебе по-доброму: принеси два мартіні для цих людей, або я влаштую тут такий скандал, що твій шеф звільнить тебе, не чекаючи кінця зміни. І можеш не погрожувати мені поліцією. Якщо ти її викличеш, завтра про це напишуть в усіх газетах, а післязавтра люди будуть за версту обходити цей притон. Коли приїде поліція, я звинувачу тебе в расизмі, а коли приїдуть журналісти, то ще й у нацизмі і фашизмі. Мені повірять. Я німка. А всі знають, що хто-хто, а німці добре розбираються у фашизмі. Я тобі востаннє кажу! Віднеси цим панам два мартіні. Я плачу! — крикнула вона в кінці.
Бармен стояв як паралізований. Вино капало з його одягу на підлогу. Анна поправила краватку у нього на шиї, з неприхованою відразою відштовхнула його, голосно зітхнула і сіла, вчепившись у барну стійку, щоб утамувати тремтіння в руках. Натан підсунувся ближче і обняв її. Вона не могла витиснути з себе ні слова. Бармен зник за завіскою, що відокремлювала бар від службового приміщення. Він вернувся в свіжій сорочці, з білою серветкою через лікоть і двома келихам і поставив їх перед чорним чоловіком. Проходячи повз Анну, бармен кинув на неї ненависний погляд. Вона поклала на стійку банкноти зі словами:
—	 Здачі не треба!
Відійшла від бару, наблизилась до мулатки і сказала:
—	 Пробачте нас! Можу собі уявити, який у цього мартіні зараз гидкий смак...
На вулиці вона вдихнула повні груди повітря. Натан крокував поруч. Вона взяла його під руку, і вони вернулись до станції метро. Говорити не хотілося. Біля дому Натан спитав:
—	 Твоє прізвище щось означає по-німецькому?
Вона проігнорувала його запитання, встала навшпиньки і, поцілувавши в лоба, прошепотіла:
—	 Дякую тобі за тюльпани. І за Клейста...
І побігла вгору по сходах. Перш ніж відчинити двері, Анна обернулась. Вона була впевнена, що Натан усе ще стоїть на тротуарі.
—	 Тобі личать нові окуляри. На добраніч, Нате!
Сонячним ранком, у п’ятницю 16 березня 1945 року, Анна в юрбі пасажирів рухалася до станції метро на Черч- авеню. Вона вперше почувалася частиною цього міста. Як і всі, купила квиток, стояла серед інших пасажирів на пероні, втиснулася, підштовхувана ззаду, до вагона, їхала в переповненому поїзді належне число станцій, читала заголовки газет у руках пасажирів, що сиділи, прислухалася до їхніх розмов, вийшла на своїй станції, піднялася нагору і вже на вулиці, в юрбі, що поступово рідшала, рушила до будинку редакції. Тепер вона вже не панікувала і не притискалася до стін від звуку сирени «швидкої допомоги», хіба що уповільнювала ходу і на мить прикривала очі, щоб потім продовжити йти у тому ж темпі, що й решта. І якщо все виходило так, як вона планувала вранці, стоячи під душем, вона пишалася собою...
Для певності Анна вибрала в розкладі такий потяг, щоб у будь-якому разі встигати на роботу до восьмої. Хоча робочий день починався о дев’ятій, їй хотілося бути впевненою, що вона не запізниться. Стенлі чекав її, спершись спиною на дверцята машини, припаркованої біля входу в будинок редакції.
—	 У тебе що, безсоння? — спитала вона.
—	 Ні. — Він поцілував її в щоку на знак привітання. — Але якщо мене мучить кошмар, я прокидаюсь рано.
—	 А що тобі снилося сьогодні?
—	 Мені приснилося, що Черчілль наказав розбомбити нью-йоркське метро. ^
Вона усміхнулася, зрозумівши, що він має на увазі. Зняла рукавичку і ніжно погладила його по обличчю.
—	 Цей сон тобі приснився саме сьогодні, Стенлі?
—	 Так, саме сьогодні, Анно...
Вони піднялися на ліфті нагору. В офісі проглянули телекси і телеграми, що прийшли минулої ночі, склали план на день. Стенлі запропонував не виїздити за межі Манхетгена. Йому хотілося бути недалеко від редакції, адже сьогодні з Вашингтона повертався Артур!
Спершу вони пройшлися пішки по 42-й вулиці до Брайант-парку. Стенлі сказав, що хоче опинитися там, «поки не задзвонили будильники». Вікна солідної будівлі нью-йоркської публічної бібліотеки з одного боку виходили в парк, а з другого — на П’яту авеню. Стенлі вважав, що саме на газонах Брайант-парку має бути географічний центр Нью-Йорка. Невдовзі Анна зрозуміла, що він мав на увазі, говорячи про будильники. Тут, на газонах, у центрі найбагатшої столиці світу, на ковдрах, картоні, у спальних мішках і просто на траві спали бездомні. Сотні бездомних! Навіть у Дрездені, коли його залила хвиля біженців зі сходу, Анна не бачила стільки людей, які спали під відкритим небом! Вони обійшли парк і зняли кілька кадрів, причому щоразу Анна старалася знайти такий ракурс, щоб обличчя людей, серед яких було немало жі-нок, неможливо було розпізнати.
З Брайант-парку вони поїхали в дитячий притулок на 68-й вулиці. Тільки за останню ніч на східцях притулку залишили трьох немовлят. Стенлі бесідував з черницями і волонтерами, які там працювали, а Анна фотографувала величезну залу, в якій у десять рядів стояли ліжечка з немовлятами. Протягом одного цього року в притулок підкинули не менше тисячі малюків. Не рахуючи тих, кого передавали сюди «офіційно», тобто після всіляких бюрократичних процедур. На думку завідувачки притулку, емігранти із Сербії, саме через цю паперову тяганину з розпачу залишали дітей на сходах притулку. Адже часто вони були не тільки бідні, а й неписьменні, і оформлення документів ставало для них нездоланною перешкодою. До того ж багато з тих жінок старалися не стикатися з імміграційною комісією. «Гадаю, ви розумієте, що я маю на увазі», — додала вона в кінці.
Анна вийшла з притулку вражена. Вона не могла пригадати жодного неписьменного в Німеччині. А від дітей у довоєнному Дрездені відмовлялися так рідко,' що ці випадки тут-таки потрапляли на перші шпальти газет. Стенлі зацікавився цією темою тому, що останнім часом дітей стали підкидати постійно.
Вертаючись до редакції, вони говорили про те, що Ман- хетген вражає не лише своїм багатством, а й бездомними у
Брайант-парку і такими ось притулками, що мовби волали про те, наскільки несправедливо це багатство розподілене.
—	 У цій країні так було, є і буде. Можеш бути певна, соціалізм на береги річки Гудзон не прийде ніколи, — підсумував свої роздуми Стенлі. — Те, що зараз робимо ми з тобою, всього лиш оголить верхівку айсберга. І все ж я сподіваюся, що це хоч когось зачепить за живе, і він, спонукуваний співчуттям, любов’ю до ближнього, альтруїзмом, а головним чином — докорами сумління, допоможе цим людям. До речі, багато хто допомагає. Саме через докори сумління. А наші матеріали ці докори пробуджують.
Того вечора вони розклали фотографії на підлозі кабінету і запекло сперечалися, відбираючи кращі. Стенлі з ущипливістю в голосі зауважив, що, коли в лабораторію до Макса йде з плівками Анна, вони одержують готові відбитки за годину, а от йому доводиться чекати їх до середини наступного дня.
—	 Ти звабила ще одного чоловіка на цій фабриці. Метью і радий би підбити клинці до тебе, але боїться. Ходить, як пес навколо кицьки, побоюючись її пазурів. Макс... Ну що ж, Макса ти приручила легко, як улюблена доця татуся. Для тебе він готовий на все, — констатував Стенлі, після того як Макс сам приніс їм до кабінету фотографії. — Відтоді як померла його дружина, він майже не виходить з лабораторії. Та заради тебе не полінувався прийти сюди. Йому, вочевидь, довелося розпитувати дорогою, як тебе знайти, — додав він буркотливо.
Розглядаючи знімки, вони довго не могли прийти до спільної думки. Анна обстоювала кадр, на якому бездомний читав книжку, лежачи на мокрій траві на брудному картоні, а віддалік невиразно, але цілком упізнавано прозирали контури будівлі бібліотеки. А Стенлі більше подобався знімок з притулку. Кілька пар маленьких ручок, що стирчали над стінками ліжечок. Вони ніби просили про допомогу. Захоплені суперечкою, Стенлі й Анна здригнулися, коли над їхніми головами пролунав голос.
—	 Ми надрукуємо обидва. І ще один, той, де черниця миє заплакану дитину в іржавій раковині поряд з пісуарами і туалетною кабінкою без дверцят. Цей поставимо першим. Нехай мер Ла Гвардіа, сука, своїми очима побачить американський притулок у своєму містечку..
Вони як на команду підняли вгору голови. Стенлі підхопився з колін.
—	 Артуре! — почула Анна голос Стенлі.
—	 Стенлі, синку! А ти схуд, хлопче. Нарешті я тебе бачу! У Вашингтоні подейкують, що ти виявив честь Паттону, розділивши з ним переліт через Атлантику.
Міцними, вкритими набряклими венами руками Ар-тур обняв Стенлі. Анна встала. Застебнула піджак і відкинула волосся з лоба.
—	 Дозволь, Анно, відрекомендувати тебе... — почав Стенлі, повернувшись до неї.
—	 Облиш ці церемонії. Мене звуть Артур. Про вас теж уже говорять у Вашингтоні. Буцімто ви в літаку запитали в Паттона, чи не жив він у Дрездені. Дуже приємно! Шкода, мене при цьому не було. Я багато б віддав, щоб помилуватися цієї хвилини обличчям того задаваки.
Артур по-свійськи розсміявся і, сівши на стіл, прова-див далі:
—	 Про вас голосно говорять і в Брукліні. Астрід Вай- штейнбергер доповідає моїй дружині по телефону — вони приятельки — дивовижні історії, пов’язані з вами. Як ви за кілька годин спокусили якогось підсліпуватого єврея, умовляли його вчинити спільне самогубство, а потім потягли посеред ночі в район повій. До того ж, ви взагалі нічого не їсте, зате годуєте всіх котів в околиці, і тепер вони ночами виють під вікнами. Коли Адріана, моя дружина, справедливо помітила, що в березні коти виють з причин, які не мають нічого спільного з потребою в прийманні їжі, Астрід заявила, що поряд з її домом живуть тільки при-стойні або кастровані коти. Адріана мало зо сміху не померла. Ми знаємо Астрід уже тридцять років, і нам добре відомо, як далеко вона може зайти у своїх фантазіях, особливо після другої пляшки. Але частка правди в її розповідях напевне є. Гаразд, це все до слова, — сказав Артур. — Передусім я хотів би привітати вас від імені Адріани і від себе теж. І від імені газети. Для нас велика честь, що ви покинули батьківщину і приїхали до Нью-Йорка. Сьогодні я говорив з нашим юристом і доручив йому якнайскоріше зробити так, аби ці козли... перепрошую, чиновники з імміграційної комісії оформили всі необхідні документи, і ми змогли змінити статус вашого працевлаштування. До речі, майте на увазі: це всього лише формальність, яка нічого для нас не означає.
Анна дивилася йому в очі. Він був дивовижно схожий на Якоба Ротенберга, Лукасового батька. Той самий тембр голосу, такий же пронизливий погляд, лоб у зморшках, так само жестикулює під час розмови, навіть одягнений у дуже схожий піджак, який мати порізала ножем тоді, в Анненкірхе.
—	 Старий Макс Сікорський запросив мене до своєї нори лише одного разу. І якщо він запрошує до себе, значить, для цього є важлива причина. Дуже важлива. Макс полишає свій смердючий притулок у виняткових випадках. Досі я був там, коли він хотів показати мені знімки Стенлі з Перл-Харбора. А востаннє — зовсім недавно, коли він хотів показати мені ваші знімки з Дрездена. Макс не вставляє фотографії у рамки, крім, хіба що, весільної. Та й то я не певен. Але ваші знімки він вставив у рамки. Те, що я побачив на них, мене приголомшило.
Він на мить замовк, повернувся до Стенлі і запитав:
—	 Ти попередив міс Бляйбтрой, що я іноді лаюсь? Навіть тоді, коли чимось зворушений? — І, не чекаючи відповіді, провадив далі: — Хоча не має приголомшувати. Насправді мене, єврея, має тішити, що вашу Німеччину разом з Дрезденом рознесли в пух і прах. Та, повірте, при вигляді ваших фотографій мені стало соромно за те, що я відчував до цього. Наступного дня, пізно ввечері, я привів до лабораторії Адріану. Вона не любить приходити сюди, тут повно людей. Вона розглядала знімки мовчки. А якщо моя Адріана мовчить, то або від захвату, або з жаху. У випадку з вашими знімками мали місце і те, й інше, — так вона сказала мені в машині, коли ми верталися додому. 
Артур замовк і підійшов до фотографій, що лежали на підлозі. Потім повернувся до Стенді:
—	 Друже, в тебе є що-небудь випити?
—	 Немає, Артуре. Поки що немає. Я не встиг іще загосподарювати після повернення.
—	 Чудово. Значить, тобі випивка не потрібна. Це прекрасно, мій хлопче!
Анна відійшла до вішалки і з кишені пальта дістала маленьку пласку пляшку горілки.
—	 А в мене є. — Вона підійшла до Артура. — Сьогодні мені це дуже придалося. Вип’єте зі мною?
Артур вражено подивився на неї. Узяв пляшку, від-гвинтив ковпачок і приклався до шийки. Повертаючи пляшку, сказав:
—	 Ви друга людина в цій фірмі, з якою я випиваю. І перша, з ким я п’ю з шийки. — Виходячи з офісу, він зупинився на порозі й пильно подивився на неї:
—	 Ви інша. Ця довбана Астрід має рацію. Ви зовсім інша.
Нью-Йорк, Таймс-сквер, Манхеттен, близько полудня, понеділок, 7 травня 1945 року
Артур викликав усіх до редакції у неділю ввечері, шостого травня по одного послав автомобіль, по другого таксі, по деяких заїхав сам на своєму автомобілі. І всі ті, хто взяв слухавку телефона і був у цей час у місті, з’явилися в редакції. У неділю ввечері редакційний хол нагадував вулик, що гуде, як це бувало тільки по понеділках. Усі знали, що для Артура неділя була ділом святим. І лише щось іще святіше могло примусити його порушити традицію. А той факт, що він ні на хвилину не покидав телексну залу, приймаючи телеграми й не випускаючи з рук телефон-ну слухавку, свідчив про те, що відбувалося щось подібне.
Анну Артурові викликати не довелося. Вона була на роботі зранку. Як і будь-якої іншої неділі відтоді, як прибула до Нью-Йорка.
їй подобалася недільна безлюдна редакція. Вона вста-вала, коли було ще темно, спускалася сходами, сідала в напівпорожній потяг метро і за годину вже пила каву, обі-першись на рожевий холодильник. Потім сідала за стіл у їхній тихій кімнаті і займалася самоосвітою. Стенлі вважав, що вона даремно марнує час, шліфуючи англійську. Він запевняв, що вона говорить англійською краще за нього. Мало того, він переконував її, що у неї британська вимова, «саме звучання якої свідчить про високий рівень культу-ри», до того ж, запевняв він, вона була єдина з усіх, хто правильно міг упоратися з такими граматичними склад-ностями, як узгодження часів. «Це було не до снаги навіть моєму викладачеві історії літератури в Прінстоні», — дода-вав він. А іноді жартував, що коли їй набридне фотографія, вона може спокійно зайнятися редагуванням і коректурою чужих текстів. Проте Анна йому не вірила: їй дуже хотілося позбутися «європейського акценту». Тому брала з собою привезені з Німеччини підручники і вчилася.
Близько полудня вона виходила з редакції і з фото-апаратом у руках бродила Нью-Йорком. Вона пройшла весь Манхеттен вздовж і впоперек. І не лише Манхеттен. Щоразу вона заходила чимраз далі — у Квінс, на Коні- Айленд і навіть у Джерсі-сіті на другому березі Гудзону. Вона все краще пізнавала місто, і тепер нерідко трапля-лося, що, коли вони їхали «робити матеріал», саме вона показувала Стенлі дорогу.
Ближче до вечора Анна верталася в офіс і сідала ви-вчати теорію журналістики та фотосправи. Стенлі привіз їй цілу кипу книжок на цю тему. Ще стільки ж він роздобув у співробітників редакції. А якщо Анні потрібно було щось, чого вона не могла в них відшукати, вона йшла до бібліотеки у Брайтон-парку й сиділа там у читальній залі. Вечорами вона відкорковувала пляшку вина і проглядала пресу за весь минулий тиждень.
Війна кінчалася. В усякому разі, війна в Європі. Анна із здивуванням помітила, що для американців — і тих, кого вона бачила'на вулицях, і для її колег, — війна в Азії здавалася важливішою. Стенлі пояснював їй це націо-нальним «комплексом Перл-Харбор». Те, що там стало-ся, було для американців шоком і приниженням. Удар, завданий безпосередньо по території Сполучених Шта-тів?! Це було ляпасом національній гордості. Нехай буде війна, нехай будуть бомби, але не тут, не в нас! Боронь боже! У грудні 1941-го японці жорстоко порушили це право. Тепер вони повинні зазнати заслуженого пока-рання. Так вважають і президент, і прибиральниця прези-дента. Тому війна в Азії і на Тихому океані для американ-ців — дещо більш особисте, ніж війна в Європі. Цим і пояснюється їхній підвищений до неї інтерес.
Анна читала про кільце, що стискалося навколо Німеч-чини, захоплюючи місто за містом, зі сходу наступали росіяни, із заходу і півдня — союзники. У четвер 19 бе-резня опинились у Мангеймі, Вісбадені і Франкфурті. У середу 4 квітня французи зайняли Карлсруе, у вівторок 10 квітня перші американські танки з’явились у Мюнхені, а 3 травня британці увійшли в повністю зруйнований Гамбург. У «Тайме» і інших нью-йоркських газетах майже не було матеріалів про Східний фронт.
Анна шукала інформацію про Дрезден і нічого не зна-ходила. Американська преса чи то навмисне, чи через брак інформації ігнорувала воєнні події на сході Німеччи-ни. Анні здавалося, що навмисне, оскільки інформація була — якщо не в американської, то в британської преси, яка з нею співпрацювала і була тісно зв’язана з розвідкою. Саме звідти прийшло повідомлення, що Німеччина «перебуває на грані голодної смерті», з посиланням на курйозний документ, перехоплений британською розвід-кою в Берліні. У четвер 5 квітня Міністерство охорони здоров’я рейху рекомендувало своїм територіальним підрозділам пропагувати альтернативні продукти харчу-вання, такі як конюшина, люцерна, жаби і равлики, а до борошна, з якого випікається хліб, радять додавати очерет і деревну кору. Нестачу вітамінів доповнювати, вживаючи в їжу молоді пагони сосон і ялин. За даними розвідки, увечері в п’ятницю 20 квітня, в день свого п’ятдесяти шестиліття, Гітлер прийняв у понівеченому саду імперської канцелярії делегацію гітлерюгенду та СС, і під час його промови чути було відлуння бойових дій, що розгорнулися за тридцять кілометрів від Берліна.
Совєти поки що були союзниками, і без Сталіна ця війна тривала б безконечно, але вони, як одного разу образно зауважив Стенлі, нагадували «ненависну тещу, яку важко прибрати з весільних фотографій». Одну таку опублікували в «Тайме». На першій шпальті, 26 квітня. Днем раніше радянські й американські дивізії зустрілися в Торгау на берегах Ельби. Усміхнений щербатий ро-сійський солдат ідеально надавався на роль тещі.
Крім сухих повідомлень з фронту час від часу з’явля-лися репортажі із звільнюваної союзниками Німеччини. Анна ніколи не забуде один з них. Він її приголомшив, і потім вона всю ніч не могла склепити очей.
11 квітня 1945 року американський радіожурналіст ра-зом з Третьою американською армією дістався до Бухен- вальда. Німці, відступаючи, не встигли спалити в крема-торії понад тридцять п’ять тисяч трупів. Паттон, який осо-бисто відвідав табір, був вражений звірствами нацистів і розпорядився доставити на вантажівках німецьке насе-лення з поблизького Веймару, щоб люди могли своїми очима побачити, що коїлось у них під носом у цьому Бу- хенвальді.
Репортер британської Бі-бі-сі у неділю 15 квітня був свідком визволення Другою британською армією конц-табору у Берген-Бельзені. Близько десяти тисяч непохо- ваних людських останків лежало на плацу табору. А про-тягом кількох днів після визволення від виснаження і тифу померло ще п’ятсот колишніх в’язнів.
Американську армію, яка 28 квітня визволила Дахау, супроводжувала шведська журналістка, яка теж побачила все своїми очима. На залізничному терміналі стояла нескінченна череда вагонів, забитих трупами, які не встигли спалити. В’язні табору були такі немічні, що в них не вистачило сил самим поквитатися з охоронцями, вони попросили, щоб тих повісили або розстріляли аме-риканські солдати.
Останній репортаж появився напередодні у вечірньому випуску «Таймс». Швейцарський доброволець Червоного Хреста Луїс Хефлігер найдетальнішим чином описав свої враження про концентраційний табір Маутхаузен за п’ятнадцять кілометрів на схід від Лінца, куди він потрапив після визволення табору Третьою армією Сполучених Штатів. Крім описання крематоріїв і газових камер, у газеті була опублікована інформація про звірячі медичні експерименти, які проводив на в’язнях австрійський лікар, такий собі Аріберт Гейм. Із знайденої там «реєстраційної книги» з власноручними записами Гейма випливало, що «з тренувальною метою», з нудьги чи з чисто садистських спонукань, під час операцій видаляв у «пацієнтів» органи, а потім дивився, як довго можна прожити, приміром, без селезінки чи підшлункової залози...
Коли читала ці репортажі, вона не могла не думати про те, що мають відчувати американці, які їх читали. Що думають Лайза, Метью, Натан, що приходить у голову Аст- рід і Ліліан Гроссман, єврейській дівчині, яка недавно поселилася поряд з нею в домі Астрід? Чи асоціюються у них якимось чином німці, про яких у них ідеться, з нею, Анною? Чи не думають вони, що самим фактом свого існування вона, німка, яка недавно приїхала звідти, якимсь чином пов’язана з усім цим жахом, що вона, мовляв, і допустила його — самим своїм мовчанням? Чи поширюється вина за ці злочини, з їхньої точки зору, на всіх німців — чи тільки на деяких абстрактних, котрі не зустрічаються тобі в коридорі, на вулиці, в ресторані чи парку? Чи повинна вона за все це вибачатись? Не лише зараз, але протягом усього життя, що залишилося? Чи буде це її особистою плямою ганьби? Ось про що вона думала, коли не могла заснути тієї ночі.
Стенлі з’явився цієї неділі близько полудня. У новому костюмі і блакитній сорочці він мав винятково ошатний вигляд. Вона вперше бачила його в краватці, а його очі здавалися якимись особливо блакитними. За чверть години в редакції з’явився Артур. Він тут-таки пройшов у «машинне відділення». Так називалося приміщення, в якому невтомно клацали тридцять телексів, а останнім часом з’явилися ще й факсимільні апарати. З допомогою цих таємничих пристосувань можна було відправляти й одержувати телеграми, написані від руки. Артур виявився, як висловився Стенлі, «куди далекогляднішим, ніж весь Голлівуд». Тільки-но факсимільні апарати з’явилися на ринку, він одразу закупив для редакції кілька штук.
Вони відчинили двері офісу. їм хотілося слухати, що відбувається зовні. Проте обоє не могли зосередитися на роботі. Стенлі розповідав їй про мадам Кальм з Люксембурга, а вона дивилася на нього і думала, який добрий Бог послав їй цю людину. Близько дев’ятої години в холі все затихло. Вони вибігли з офісу. Артур стояв біля входу до «машинного відділення» і тримав у руці аркуш паперу. Він зачинив двері і, коли настала цілковита тиша, став повільно читати:
Реймс, Франція, 7 травня 1945року У неділю о 2.41 за французьким часом чи о 8.41 вечора за Східним воєнним часом Німеччина підписала акт про беззастережну капітуляцію  перед союзниками і Радянським Союзом. Капітуляція була підписана в невеликій, червоної цегли, будівлі школи, у штаб-квартирі генерала Дуайта Е. Ей- зенхауера. Капітуляцію, яка формально завершила війну в Європі,що тривала п’ять років, вісім місяців і шість днів і принесла безліч жертв і руйнацій, від імені Німеччини підписав генерал Альфред Йодль. Генерал Йодль є новим начальником штабу германської армії. Акт капітуляції з американського боку був підписаний генералом Уолтером Беделлом Смітом, начальником штабу генерала Ейзенхауера. Від імені Радянського Союзу він був підписаний генералом армії Іваном Суслопаровим, а від імені Франції генералом Франсуа Се- везом. Офіційне повідомлення буде оголошене у вівторок, о дев’ятій ранку, коли президент Гаррі С. Трумен виступить з радіозверненням до народу, прем’єр-міністр Уїнстон Чер- чілль видасть указ про проголошення Дня Перемоги в Європі. Водночас генерал Шарль де Голль звернеться з таким же зверненням до французького народу.
Артур закінчив читати. Витер піт з лоба і без будь-яких коментарів повернувся до «машинного відділення». Крізь шибку всі бачили, як він несамовито стукає по столу кулаком. Після хвилини цілковитої тиші пролунали оглушливі оплески, а потім — гучні вигуки. Стенлі, підхоплений юрбою, несподівано кудись зник. Анна самотньо стояла, з усіх боків підштовхувана людьми. Потім відійшла до стіни і, намагаючись триматися подалі від ревучої юрби, пробралася на кухню. Вона вимкнула світло, стала на коліна і, притиснувшись головою до холодильника, заплакала.
—	 Я вас шукав, — почула вона чийсь голос.
Підвелася. Квапливо витерла сльози.
—	 Не вмикайте світло. Я краще бачу в темряві.
Вона впізнала Максів голос.
—	 Чи не могли б ви піти зараз зі мною до лабораторії?
Він міцно обняв її і обережно погладив по голові.
—	 Ти вважаєш, що вони мене зневажають? Ти так вважаєш? Адже я не хотіла цієї війни, — шепотіла вона, уткнувшись лицем у його сорочку.
—	 Забудь про них, Анно, забудь. Вони точнісінько так само кричать, коли «Янкіс» виграє у бейсбол. А може, гучніше. Забудь.
—	 Але я не хочу забувати! Я радію більше, ніж вони. Максе, я не піду зараз до лабораторії. Сьогодні не піду. Сьогодні ці фотографії вб’ють мене. Сьогодні ні...
Спонтанна радість після оголошеної новини тривала аж до ранку. Редакція солідної газети нагадувала безтурботний клуб новорічної ночі. Всюди валялися пляшки, по радіо лунала гучна музика, люди танцювали серед письмових столів. Після півночі на цих же столах сиділи  
парочки. Стенлі стояв поруч з Анною на порозі офісу, дивився на загальну радість і притискав її до себе. Вона заплющила очі й подумала про дім на Грюнер, про тітку Аннелізе, що метушиться на кухні, про п’яну Карафу, що лежить біля печі, і — невідомо чому — про ту дівчину на амвоні в Анненкірхе, яка повторювала: «Я кохаю тебе, кохаю тебе, пам’ятай, що я кохаю тебе...».
Хол спорожнів близько четвертої ранку. Стенлі випив надто багато, що вертатися додому на машині, а її останній потяг метро давно пішов. Вони замкнули на ключ двері офісу, опустили жалюзі, погасили світло. Вона лежала на підлозі поруч із Стенлі і ніжно цілувала його руки.
—	 Карафа тебе любила. Правда... — прошепотіла вона.
Він міцніше притиснув її до себе і запитав:
—	 Ти візьмеш мене коли-небудь у Дрезден?
—	 Візьму, Стенлі. Я всюди тебе візьму. Тепер всюди. Я так рада, що все скінчилось! Я так чекала цього дня...
Вона прокинулася близько дев’ятої ранку. Стенлі ще спав. Вона швидко поправила зім’яту одежу і побігла на кухню. Дорогою вона усміхалася зустрінутим у холі людям, зайнятим ліквідацією наслідків минулої ночі. Вона повернулася в офіс з двома чашками кави. За кілька хвилин обоє вже сиділи за своїми столами.
Нью-Йорк, Таймс-сквер, Манхеттен, вечір, субота 12 травня 1945 року
вівторок о дев’ятій ранку в офіційному радіозверненні президента Трумена, викликав загальнонаціональну ейфорію. Хол спорожнів. Усі побігли вниз, щоб змішатися з натовпом. Нагорі лишилася тільки Анна. Вона боялася юрби, а особливо — юрби в стані ейфоричної істерії.
За кілька хвилин вона повернулася до столу. Разом зі Стенлі Анна працювала над репортажем про підземелля Нью-Йорка. За випадковим збігом обставин під час розбирання будівлі на півдні Манхеттена, неподалік від китайського кварталу, робітники виявили вентиляційний канал станції метро. Каміння, що впало, вбило двох дітей, які спали під трубою каналу. З’ясувалося, що неподалік від перонів станції впродовж чотирьох років жила група нелегальних мігрантів із слов’янських країн, число яких перевищувало двадцять чоловік. Чотирьох років! Коли Анна і Стенлі пішли вздовж колії і дісталися до місця, де мешкали ці люди, перед їхніми очима постало жахливе видовище. Серед агонізуючих старих, що лежали на картоні і безперервно кашляли, бігали діти. В центрі майданчика горіли багаття. У дальньому кутку, за барикадою зі сміття, було дванадцять свіжих могил. Людей, які тут помирали, не піднімали нагору. Це було надто ризиковано. їх ховали за купою сміття. Анні пригадався склеп у Дрездені. Стенлі був шокований. Він навіть не зробив знімків, не міг. Цьо-го ж дня він зустрівся з Артуром. Увечері Артур зателефонував мерові цього передмістя, який просив його не друкувати скандальний матеріал. Уночі Артур передзвонив Стенлі, попросив закінчити статтю і наступного дня покласти йому на стіл. «Усе, блядь, усю правду, з усіма подробицями!» — додав він у кінці. Стенлі переказав Анні розмову з Артуром слово в слово, з ненормативною лексикою, якою цього разу була просто всипана мова Артура.
На фотографіях із підземелля, які лежали на її столі, вона помітила згорнутий у рулон папір з телексом.
Сьогодні, 8 травня 1945року близько 10.00 за Грінвічем частини радянської П’ятої гвардійської армії увійшли в 
Дрезден. Місто здалося без особливого опору і перебуває під повним контролем Советов. Глава округу (гауляйтер) і одночасно градоначальник Мартін Мучман, який 14 квітня проголосив Дрезден фортецею, покинув місто до вступу росіян. Місце його перебування невідоме (джерело: Ассошіей- тед Пресс).
На шерехатому папері, вирваному з телекса, було від руки написано: «Гадаю, тобі буде цікаво про це дізнатися». Вона впізнала почерк Макса Сікорського.
—	 Знаєш, ніхто так добре не знімає в темряві, як ти, — сказав Макс, вітаючи її на порозі лабораторії. — Ти як кажан з фотоапаратом. Картинки з підземелля під Чайна- тауном просто чудові.
—	 У тебе знайдеться для мене хвилинка, Максе? — спитала вона, закриваючи двері. — Я б хотіла трохи побути в Дрездені. Особливо сьогодні.
Сіла за стіл навпроти фотографій. Дивилася...
Солдат, який молиться. Правою рукою він стискає куксу лівої руки. З каски, що лежить біля ніг, піднімається вогник свічки. Маленька заплакана дівчинка із забинтованою рукою поряд, на горщику.
—	 Максе, знаєш, цей солдат після молитви підійшов до дівчинки, взяв її на руки й відніс до батьків... Що я кажу! Звідки ти міг би про це знати? Після кожної з цих фотографій життя тривало, хоча мало б зупинитись. Хоч на хвилину...
—	 Скільки тобі років? Двадцять? Двадцять два? — спитав несподівано Макс і, не дочекавшись відповіді, додав: — Ти бачиш світ очима такого старого, як я. Ти помічаєш те, що люди твого віку помічати не повинні. Розкажи мені хоча б трохи про те, як триває життя після кожного з цих знімків. 
Вона сиділа поруч з Максом навпроти фотографій, що висіли на стіні, і розповідала. Про те, що старенька в шубі і солом’яному капелюшку, яка гладила худого кота з одним вухом у себе на колінах, після чергового нальоту ходила по церкві й шукала свого кота, а коли не знайшла, просто вийшла надвір і більше не вернулася. Про те, як черниця сповідалася перед священиком, що курив сигарету, а хвилиною пізніше гралася в піжмурки з дітьми, які бігали по церкві.
Про те, що ніяка вода не була такою смачною, як та, що текла з латунного крана раковини, який стирчав серед руїн. Про те, що поряд з придавленою частиною балкона жінкою з мертвим немовлям у руках збиралися голодні ворони. Про те, що цей скрипаль, який стоїть і грає під люстрою із свічок на тлі гробів і черепів, цілий день витягав з розбомбленого підвалу сміття, щоб купити для неї ковдру. А вона? Вона не знає навіть, як його звуть. Спершу не хотіла знати, а потім не встигла спитати.
Вона замовкла. Швидко витерла сліди сліз зі столика і, підводячись, сказала:
— А тепер, Максе, мені треба покурити.
По обіді Лайза обходила всіх, роздаючи конверти із запрошенням на офіційний прийом з нагоди Дня Перемоги. Артур оцінив «готовність усього колективу» і запрошував від свого імені й від імені правління фірми «Нью- Йорк Тайме» на врочисту вечерю. У суботу, 12 травня, о восьмій вечора в ресторані в «Емпайр стейт білдинг».
Анна не була впевнена, що їй слід туди йти. У суботу Натан запросив її «на нічні відвідини» музею мистецтв «Метрополітен». Музейники вирішили з нагоди Дня Перемоги на всю ніч відкрити для відвідувачів свої зали. Анна ще ніколи не була в музеї вночі і хотіла це побачити. Особливо цей музей і особливо з Натаном, який про мистецтво і літературу знав не менше, ніж про зараження хом’ячків туберкульозом. Це по-перше. По-друге, їй не хотілося вислухувати запитання типу: «Як ви себе почуваєте, будучи німкою?», «Ви коли-небудь зустрічалися з Гітлером?» або: «Чому німці так ненавиділи євреїв?». їй 
уже давно тяжко з цим жити, але вона народилася німкою і не може цього факту змінити. Гітлера своїми очима вона бачила один раз, на параді в Дрездені, коли їй було п’ятнадцять. У нього були жахливі вуса, і він голосно кричав. А якщо говорити про євреїв, то один лікар-єврей колись врятував життя її батькові, тобто завдяки йому вона взагалі з’явилася на світ. Крім того, протягом двох останніх років вона щодня виносила зі схованки під підлогою горщик з випорожненнями єврейського хлопчика, за яким і зараз сумує. І тому нехай усі вони йдуть під три чорти зі своїми питаннями. Нехай забираються у найдальший куток своєї розмальованої диснеївської химери!
Стенлі вважав, що її відсутність у суботу більшість вважатиме демонстративною. Адже всім відомо: вона щойно приїхала звідти, але вона — «зовсім інша німка». Вони знають це від нього, від Артура, Лайзи і Макса. Але не завадило б, щоб вони взнали це і від неї самої. Вона може не звертати уваги на безглузді запитання, буде достатньо, якщо відповість на розумні. Та головне — їй неодмінно треба там бути.
Натан теж так вважав. Крім того, як він зізнався, йому дуже хотілося проїхатися в метро «з такою вродливою жінкою». Він провів її аж до дверей «Емпайр стейт біл- динг». Перед виїздом вона хильнула для хоробрості з маленької фляжки, наділа нову сукню і поклала в сумочку слоїк парфумів, два шовкових носовички і обручку бабусі Марти. На щастя.
На стінах ліфтів в «Емпайр стейт білдинг» були великі кришталеві дзеркала в дерев’яних рамах. Біля пульту з кнопками стояв чорношкірий лакей у кумедній фіолетовій уніформі. В ліфті їхала пара старих і молодий, дуже високий, худий, засмаглий чоловік у світлих штанях і темно-синьому піджаку. Його очі були ще блакитніші, ніж у Стенлі, і він був дивовижно на нього схожий. Коли Анна здала пальто в гардероб і зайшла до ліфта, він подивився на неї з усмішкою і ґречно вклонився. А потім по-ринув у свої думки і більше не звертав на неї уваги. На тринадцятому поверсі вона раптом з жахом відчула, що 
сукня сповзла у неї з плечей. Видно, вона не до кінця застебнула її, адже там була така незручна застібка, ззаду. До того ж вона не наділа бюстгальтер: ось-ось мала початися менструація, груди збільшились і боліли. Анна вирішила доїхати до ресторану і там, у туалеті, розібратися з сукнею. Пара старих вийшла на дев’ятнадцятому поверсі. Сукня і досі поводилася дивно. На двадцять першому поверсі Анна підійшла до дзеркала і, закинувши руку за спину, спробувала дотягнутись до застібки. Чорношкірий лакей повернувся до неї спиною. І тоді вона, притримуючи сукню на грудях, підійшла до високого чоловіка і, за-дерши вгору голову, запитала:
—	 Чи не могли б ви допомогти мені з цією чортовою застібкою?
Відірвавшись від своїх думок, він хвилину дивився на неї, як на прибульця з інших світів.
—	 Звісно допоможу. Що треба зробити?
—	 Прошу, застебніть мені ззаду сукню. Тільки це.
Починаючи з тридцять дев’ятого, наступні вісімнадцять поверхів Анна скромно стояла в кутку ліфта і розглядала величезні долоні, а потім і обличчя свого «рятівника». Він так само перебував у глибоких роздумах і, здавалося, не помічав її, навіть коли позирав у її бік. На п’ятдесятому поверсі він дістав з кишені піджака невеличкий записник і олівець. Нарешті ліфтер голосно оголосив: «П’ятдесят п’ятий поверх!». Тут був ресторан, куди запросив своїх співробітників Артур, і Анна вийшла, а потім швидко обернулась. Незнайомець лишився в ліфті, він і далі щось записував у блокнот. Анна зрозуміла, що їй зовсім не хотілося виходити з ліфта...
У вистеленому червоними килимами холі юрмилися численні гості. Біля дверей, які вели до яскраво освітленої зали, Анна побачила Артура. Він вітав усіх, хто заходив, тиснучи кожному руку, і представляв своїх гостей худенькій жінці в довгій чорній сукні, що стояла поруч. Анна стала в кінець черги. Декого вона вже знала. Жінки у вечірніх сукнях, чоловіки в костюмах або смокінгах. У холі стояв густий аромат парфумів. Офіціанти, пробираючись крізь юрбу, підходили до гостей з тацями, заставленими келихами. Анна повісила сумочку на плече і взяла два келихи. Перший випила одним духом, так що офіціант навіть не встиг відійти, а з другого пила маленькими ковточками, повільно просуваючись уперед разом з чергою.
—	 Адріано, дозволь відрекомендувати тобі, — нарешті почула вона Артурів голос, — нашого нового співробітника з Дрездена. Міс Анна Марта Бляйбтрой...
Жінка поспіхом дістала з сумочки окуляри і наділа їх. Потім обняла Анну й прошепотіла їй на вухо:
—	 Я сьогодні почала вивчати німецьку. Дуже гарна мова, але така важка! Одне слово я все ж запам’ятала і сподіваюсь, що вже ніколи не забуду.
—	 Яке?
—	 Das Herz. Я правильно вимовила? Навіть якщо ні, неважливо. Це слово я знала й раніше. Я дуже рада, що ви приїхали. Навчіть мене фотографувати?
—	 Я якраз хотіла подякувати вам, я відчуваю вдяч...
—	 Артур казав, що ви схожі на мене, якою я була, коли він просив моєї руки, — перервала її жінка, — але це неправда. Він мене ідеалізує, до того ж, видно, став підсліпуватий. — Вона повернулася до офіціанта, що стояв поруч, і сказала: — Проведіть, будь ласка, міс Бляйбтрой до її столика.
Анна йшла за офіціантом, намагаючись приховати сльози, які виступили на очах. Макс підвівся і відсунув для неї стілець. Вона сіла, стараючись не піднімати очей на сусідів.
—	 Максе, будь ласка, зроби й для мене дещо, — прошепотіла йому на вухо. — Налий горілки в склянку і розведи лимонадом. Тільки непомітно. Нехай горілки буде більше, ніж лимонаду.
—	 На столі немає горілки, є лише бренді, — прошепотів Макс за секунду.
—	 Дарма. Нехай буде бренді. Але лимонаду багато не наливай.
Анна відчувала, що всі дивляться на неї. Але в цей момент конферансьє оголосив:
—	 Доріс Дей і Лес Браун заспівають свій хіт «Сентиментальна мандрівка». Тут, сьогодні і тільки для нас!
Усі як на команду підхопилися. І і в перервах між куплетами, які спеціально робила Дей, хором підспівували:
Seven... that’s the time we leave at seven.
I’ll be waitin’ up for heaven,
Countin’ every mile of railroad track,
That takes me back .
Анна теж знала ці рядки напам’ять. Чомусь саме ця пісня стала особливо популярною в останні дні. Її постійно передавали по радіо. Здавалося, після 8 травня Нью-Йорк слухав тільки американський гімн і «Сентиментальну мандрівку». Адже Анна теж одного разу сіла в поїзд, хоча й не о сьомій годині...
Бренді подіяв тільки після другого келиха, але раніше, ніж Доріс Дей покинула сцену, тому що люди продовжували співати й аплодувати ще досить довго. Сусідній стіл був порожній. Карточка на столі сповіщала, що це місце Стенлі Бредфорда. Але його не було! Близько десятої Анна почала непокоїтись. Дістала монетки і, протискуючись крізь безтурботну юрбу, подалася в коридор до телефону- автомата. Біля дверей, поряд з фуршетним столиком з на- 'ідками, стояв Артур. Він зупинив Анну, нахилився до її вуха і спитав пошепки:
—	 Та пляшка у вас з собою? Горілка була справді добра. А тут подають якийсь шмурдяк.
—	 Дуже жаль, але сьогодні я лишила її вдома. Це була справжня польська горілка. Від єврея з Грінпойнт. Хочете, я куплю вам кілька пляшок? А ви не знаєте часом, куди дівся Стенлі? Мені його дуже не вистачає.
—	 Стенлі? — Він уважно подивився на годинник. — Він має зараз бути у Сан-Франциско.
-Де?!
—	 У Сан-Франциско. Сьогодні вранці в камерах для інтернованих повісилося зразу восьмеро японців. Стенлі вважає, що це сталося не випадково саме тепер, зразу після Дня Перемоги. Він певен, що їм допомогли. Крім того, лізти в зашморг не характерно для японців. Якщо вони вирішують піти з життя, то розпорюють собі кишки або, якщо це неможливо, ріжуть вени. Стенлі полетів туди, щоб в усьому розібратись. Вернеться післязавтра.
—	 Як це?! Чому він мені нічого не сказав?! — здивовано вигукнула Анна.
Артур обняв її і раптом сказав комусь:
—	 Привіт, Ендрю! Радий, що в тебе знайшовся для нас час. Як розвивається наша американська фізика?
Анна обернулася. Перед нею стояв той самий чоловік з ліфта і з цікавістю її розглядав.
—	 Привіт, Артуре, я не знав, що в тебе є донька. Послухай, де я можу знайти Стенлі?
—	 Зараз? Думаю, у Фріско. Хіба він не зателефонував і не вибачився? Він завжди перед тобою вибачається. Ніяк не можу зрозуміти, чому й за що...
—	 Останнім часом ми мало спілкуємося, — відповів чоловік, пропустивши зауваження Артура повз вуха.
—	 Ясно, Ендрю, ясно. У нас у всіх повно роботи. А в тебе тепер, мабуть, найбільше, еге ж? Мені особливо приємно, що ти все-таки знайшов час і прийшов на вечірку. Дозволь познайомити тебе з міс Анною Мартою Бляйбтрой. Завдяки твоєму братові вона тепер працює в «Тайме».
Чоловік витягнув руку з кишені штанів, подав її Анні й тихо промовив:
—	 Ендрю Бредфорд. Дуже приємно.
Вона взяла його руку, подивилася на неї і сказала:
—	 Яка у вас велика й красива долоня!
—	 Ендрю був колись дуже здібним баскетболістом, але потім йому це перестало подобатись, і тепер він дуже талановитий фізик, — втрутився Артур. — А зараз вибачте мене. Я мушу вас покинути.
—	 Як вам вдалося такими великими руками впоратися з моєю застібкою? — спитала Анна, дивлячись Ендрю в очі. — Мені соромно за той випадок у ліфті. Це все через мої груди. У вас і Стенлі очі дуже схожі, тільки ваші ще блакитніші.
—	 А як ви з ним познайомились, якщо, звичайно, не секрет?
—	 На вежі Кельнського собору.
—	 Де?! Якого собору?
—	 Кельнського. Це таке місто в Німеччині, на Рейні, — спокійним тоном проказала Анна.
—	 Це я знаю. Але як? Коли?
—	 У четвер уранці, 8 березня 1945 року. Я чекала там Стенлі.
—	 У четвер, 8 березня, на вежі, в Кельні, в Європі, гм... А що Стенлі там робив?
—	 Фотографував протилежний берег Рейну.
—	 Ви жартуєте! Мій брат просто стояв на вежі Кельнського собору два місяці тому і знімав протилежний берег Рейну?
—	 Не тільки стояв, якийсь час він лежав під балюстрадою. Але недовго.
—	 Мій брат Стенлі?! Запросто подався за океан, на війну, щоб познімати собі на втіху? А ви яке маєте до цього відношення?
—	 Не знаю, але весь час намагаюся взнати. В усякому разі, ваш брат зробив багато важливих для нього кадрів і забрав мене з собою.
—	 Вибачте, що я так прямо про це питаю, ви німка?
—	 А за що, власне, вибачаєтесь? Якого біса ви переді мною вибачаєтесь?! Зателефонуйте своєму брату і самі його спитайте! Коли ви востаннє з ним розмовляли? Мабуть, коли школу кінчали?.. — Анна відвернулась від нього.
Хтось поставив поряд недопитий келих. Вона випила його до дна і мовчки вийшла. Встигнувши на останній поїзд метро, вона приїхала додому, але не змогла заснути. Накинувши плащ просто на халат, спустилася вниз і перебігла через вулицю в парк. Сіла на лавку. У світлі фар  
автомобіля, що проїжджав вулицею, вона побачила очі кота, який вдивлявся в неї...
— Карафо, я розповім тобі казку про кота в чоботях, — шепнула вона, ніжно чухаючи кота за вухом. — Ти ж хочеш, правда? Біля річки стояв млин. Щодня млинове колесо вдаряло по воді: ляп-ляп. Та одного разу ці звуки заглушили жалобні пісні. Помер старий мірошник. Після поминок брати розділили батьківський спадок: старшому дістався млин, середній забрав віслюка, а молодшому віддали кота. Зрозумів молодший брат, що немає йому місця на млині. Взяв буханець хліба, сірого кота й пішов світ за очі...
Нью-Йорк, Бруклін, ніч, субота,
19 травня 1945 року
Увечері цього дня Анна лежала в ліжку, пила какао, об’щалася — забувши про дієту — кексами «Брауніз» і з палаючими щоками читала «Black Boy» , автобіографічну книжку Ричарда Н. Райта, яка вже кілька тижнів очолювала список найпопулярніших книжок у Сполучених Штатах, а в списку «Тайме» фігурувала чотири тижні поспіль. Це було дивовижно. Райт, тридцятисемирічний негр, народився в південному штаті Міссісіпі. У1940 році він став першим в історії Сполучених Штатів негритянським автором, чия книжка «Син Америки» потрапила до списку бестселерів. Через рік Орсон Веллс зробив за цією книжкою інсценізацію й поставив її на Бродвеї. Але то була скорочена версія. Цензура ретельно вичистила сексуальні фантазії головного героя стосовно білих жінок — і в романі, і в п’єсі. Стенлі на прохання Анни роздобув у видавця повний машинописний текст книжки Райта. Тепер вона читала її і не могла зрозуміти, що ж не сподоба-лося цензорам. Райт знав, про що писав. Він добре знав білих жінок. А вони його. Його перша дружина була білою, так само, як і друга, яка народила йому доньку. Книжки Райта малювали похмуру картину американського расизму в усій красі. Якби він написав «Чорного хлопця» зараз, після Бухенвальда, Бельзена і Дахау, розповіді Анни про расизм у Німеччині вже нікому не здавалися б небилицями. «Тут негрів не обслуговують» звучало точнісінько так само, як «ми не обслуговуємо євреїв»! З книжки Райта Анна дізналася, що слово «negro» на півдні Америки вимовляють інакше, ніж на півночі, — як «knee-grown», тобто «той, що виріс на колінах» — і напевне не без причини.
Саме в цю мить задзвонив телефон. Так пізно, об одинадцятій вечора, міг дзвонити тільки Стенлі. Натан ніколи б собі такого не дозволив.
—	 Стенлі, що сталося? — спитала вона, проковтнувши шматок кекса.
По хвилі тиші почулося покашлювання.
—	 Я вирішив зателефонувати вам, щоб...
—	 Привіт! Як ся маєте, Ендрю? — сказала Анна, намагаючись приховати здивування.
—	 Я хотів перед вами вибачитись за моє по-дурному сформульоване запитання.
—	 Яке запитання, містере Бредфорд? — Вона не була певна, чи перейшли вони на «ти». — Я не пам’ятаю жодних запитань. Зате пам’ятаю ваші руки на моїй спині і ваші дивовижно блакитні очі. І запах ваших парфумів...
Вибачте за пізній дзвінок. Я забув, що у вас уже середина ночі. Я вас не розбудив?
—	 Ні. Ви відірвали мене від кексів і Райта. Це добре. Особливо я рада, що ви відірвали мене від солодкого.
—	 Від якого Райта? — не зрозумів Ендрю.
—	 Від Ричарда Райта. Я саме його читала...
—	 Ви читаєте Райта?! Справді?! Це ж причмелений комуніст, до того ж...
Анна поклала слухавку. Вона розізлилась. Закурила, підійшла до вікна. Сигарета її заспокоїла. Ще за хвилину телефон задзвонив знову. Вона вернулася до ліжка, сіла на його край. Телефон не замовкав. Вона довго не знімала слухавку, та потім усе-таки не витримала.
— Стенлі, я саме думала про тебе, — прошепотіла вона. — Уявляєш, щойно до мене зателефонував твій брат. Я знаю, братів не вибирають, але ж він затятий шовініст. До того ж надто високої про себе думки. Ти зовсім не такий. Ти обнімеш мене, Стенлі? Мені це дуже потрібно. Зараз. Обніми мене міцно-міцно...
У трубці клацнуло, і пролунали короткі гудки.
Нью-Йорк, південний Манхеттен, пополудні, середа, 20 червня 1945 року
Близько третьої години дня на горизонті з’явилися спочатку клуби пари, а за мить обриси корабля. У юрбі пролунали вітальні вигуки, і Анна закричала разом з усіма. Вже дві години вона стояла на Саус-стріт, неподалік від Беттері-парк, у нетерплячому очікуванні. Британський пасажирський лайнер «Куїн Мері» врочисто гув, сповіщаючи про своє прибуття до Нью-Йорка. Анна схопила фотоапарат. У небі висів дирижабль американських військово-морських сил, а за величним пароплавом, який на час війни перефарбували з чорного у світло-сірий, ішли дві моторні яхти. На палубах яхт танцювали дівчата з квітами у волоссі і махали руками солдатам, що стояли на палубі лайнера. «Куїн Мері» повільно наближався до Гудзону в оточенні вітрильників, торгових суден, поромів, землечерпалок та буксирів, які теж гули на всі голоси, вітаючи переможців. Неподалік від Беттері- парк корабель портової протипожежної служби «Файєр- файтер» салютував їм фонтанами води. На палубах «Куїн Мері» співали й кричали понад чотирнадцять з половиною тисяч горлянок. «We made it Mom»  — було написано на плакатах, які тримали над головами солдати. Час від часу в небо злітали й падали надуті презервативи. Юрба на березі тріумфувала, водії автомобілів, що проїжджали вулицями, зупинялись і гули в клаксони. Нью-Йорк вибухав радісними вигуками, вітаючи «своїх хлопців», які верталися з війни в Європі. Це була ще не вся війна: «Лишилася тільки Японія, мамо», прочитала Анна на черговому плакаті.
Стенлі в цей час був в іншому районі міста. Вони домовилися, що Анна зніматиме вхід судна в гавань, він — швартування. Увечері в редакції він розповів їй і Артуро- ві про те, що коли пароплав «Куїн Мері» нарешті пришвартувався біля дев’яностого пірсу у Вест-сайді, солдати мало не змели поліцейських і, не звертаючи уваги на генералів та представників міських властей при повному параді, що чекали на них, ринули до жінок у юрбі.
Коли вони з Анною лишилися в офісі самі, Стенлі підсів до неї. Він курив і згадував Люксембург. Розповідав Анні про молодих чоловіків, які показували йому фото усміхнених жінок зі своїх гаманців.
— Там, у Люксембурзі, я вперше зрозумів, — сказав він, — як важливо, щоб у тебе був хтось, за ким ти скучаєш...
Наступного дня на перших сторінках більшості американських газет з’явилася суха інформація.
П’ять днів тому, ввечері 15 червня 1945 року, о 7.35 за місцевим часом «Куїн Мері», найбільший пасажирський корабель у світі, прийняв на борт у невеликому шотландському містечку Турок 12 326американських солдатів, що виконували визвольну місію в Європі. Через 135 годин шляху, вчора, о 3.30 пополудні, корабель зайшов у порт Нью-Йорка.
Нью-Йорк, Манхеттен, 10.15 ранку, субота,
28 липня 1945 року
Анна стояла в редакційному кабінеті біля вікна і курила. Туман того дня був такий густий, що не видно було навіть вулицю внизу. Стенлі сварився з кимось по телефону. 
На Бруклінському мосту через туман зіткнулося понад тридцять автомобілів, і ніхто не знав числа постраждалих.
—	 Поранені мене не цікавлять! — кричав у слухавку Стенлі. — Тільки ті, що загинули. Особливо діти. З’ясуй, скільки їх, і передзвони. Я жду!
За хвилину до офісу забігла захекана Лайза.
—	 Стенлі, негайно їдь в «Емпайр». Телефонував Артур. Там коїться щось неймовірне! — кричала вона в нестямі.
«Емпайр стейт білдинг» очепили поліцейські. Горішні поверхи були оповиті клубами густого чорного диму, ліфти не працювали. Анна і Стенлі побігли нагору сходами. Стенлі кашляв і лаявся.
—	 Це ж треба! Тут сімдесят три ліфти! І жоден не працює. Скільки ти викурюєш за день, Анно?
—	 Двадцять штук. Не більше...
—	 Тоді біжи вперед. Я наздожену. Який поверх ми проскочили?
—	 Двадцять дев’ятий.
—	 О боже! Цей літак залетів на вісімдесятий. Біжи...
У холі на шістдесят п’ятому поверсі молода радіожурнал істка з Сі-бі-ес записувала розмову з охоронцем, що читав заяву з папірця.
Анна дістала записник.
Близько 9.40за місцевим часом літак, що летів зі швидкістю 322 кілометри за годину, врізався у вісімдесятий поверх будівлі «Емпайр стейт білдинг» :3а словами свідків, під час зіткнення вся будівля здригнулася. Бомбардувальник Б-25 проламав стіну на висоті вісімдесятого поверху, і один з його двигунів упав на сусідню будівлю. Від удару в стіні виникнув отвір розміром п’ять на шість ярдів. Після вибуху паливних баків літака виникнула пожежа, яку вдалося загасити через сорок хвилин. За останніми даними, в результаті пригоди загинуло чотирнадцять осіб, тяжко поранені двадцять чотири. Як повідомляється, катастрофа не викликала серйозних пошкоджень конструкцій будівлі. Матеріальні збитки поки що важко оцінити.
Штаб військово-повітряних сил у Пентагоні спеціальним комюніке висловив співчуття з приводу цього інциденту. Літак пілотував досвідчений льотчик, підполковник збройних сил США Вільям Ф. Сміт-молодший.
Бомбардувальник Б-25, що не несе боезаряду, вилетів з Бедфорда, штат Массачусетс, до Ньюарка, штат Нью- Джерсі. З Ньюарка літак мав вирушити на базу в Північній Дакоті. На борту, крім екіпажу, перебувало двоє пасажирів. Через густий туман, який оповив околиці Нью-Йорка, літак скерували в аеропорт «Ла-Туардіа» в Нью-Йорку. Підполковник Сміт, однак, мав також дозвіл на екстерну посадку в Ньюарку. Дорогою в аеропорт Ньюарка і сталося трагічне зіткнення. Командування військово-повітряних сил США поділяє біль рідних та близьких загиблих у катастрофі.
Кашляючи як .сухотний, з червоними плямами на обличчі Стенлі з’явився в дверях холу на шістдесят п’ятому поверсі саме в той момент, коли охоронець відбивався від запитань журналістів. Анна підбігла до нього.
—	 Стенлі! Це більше, ніж просто подія, але в нас немає жодного знімка! Сходи нагору закрили. Фото охоронця надрукують усі. Придумай що-небудь, Стенлі! Придумай, будь ласка. Як би я хотіла побачити цю діру!
Стенлі оглядівся. Перед дверима на сходи була простягнута жовта стрічка з написом «Стій!». Біля неї стояв молодий поліцейський.
—	 У нас немає жодних шансів. Нічого не вдієш. Ти хол зняла? Записи зробила? — спитав Стенлі, понизивши голос.
Анна, не відповідаючи, побігла до туалету, стала перед дзеркалом, зняла жакет, розіпнула блузку, зняла ліфчик, заховала його в сумочку, повісила апарат на плече і поправила зачіску. Потім вернулася до холу, який уже встиг спорожніти. Стенлі стояв біля вікна і курив. Побачивши її, хотів підійти, але вона знаком зупинила його і рушила до поліцейського, який загородив їй дорогу.
—	 Я була тут два тижні тому. У суботу. Це вас я зустріла тоді на терасі, еге ж? — спитала вона грайливо.
—	 Два тижні тому? Це неможливо. У мене був вихідний, — відповів він офіційним тоном.
Анна з усіх сил намагалася не розсміятись. У нього був вихідний. Саме тоді. Яка невдача! Номер не пройшов. До того ж він нижчий за неї зростом. Цілковите фіаско.
—	 А коли у вас буде наступний вихідний? Може, зустрінемося сьогодні, ввечері? — спитала вона пошепки, підходячи майже впритул.
—	 Сьогодні не буде. Сьогодні ввечері у нас інструктаж по догляду за зброєю. У мене вихідний у вівторок, а потім у п’ятницю. І, звичайно, у неділю, але тільки після меси.
У неділю. Після меси.
«От дала маху», — подумала Анна зі злістю.
—	 Який жахливий випадок з цим літаком! Я б хотіла помолитись. Ви не пройдете зі мною нагору, не покажете мені це місце?
Поліцейський уважно оглянув хол. Стенлі стояв досить далеко, повернувшись до них спиною. Поліцейський трохи підняв жовту стрічку. Анна не пам’ятала, коли востаннє бігла сходами з такою швидкістю.
Поліцейський, стоячи в кутку, молився, а Анна знімала. Величезний пролом у стіні. Недопита кава на рештках письмового столу. Забризкані кров’ю аркуші паперу. Обгоріле жіноче обличчя в оплавленій рамці. Раптом вона почула голос Стенлі.
—	 Вистав іншу діафрагму, темнішу, і зніми ще раз...
Поліцейський підхопився з колін.
—	 Що ви тут робите?! Негайно ідіть'звідси!
До редакції вони вернулися близько другої години дня. Тут-таки побігли в лабораторію. Макс приніс проявлені знімки о четвертій. Вони вибрали ті, що вийшли темні. У неділю вранці, в спеціальному номері, на першій шпальті газети «Нью-Йорк Тайме» з’явилося півобличчя жінки в оплавленій рамці. У понеділок це фото передрукували всі великі газети країни. Під ним стояв підпис: «© Анна Марта Бляйбтрой, „Нью-Йорк Тайме“, усі права захищені».
Журналістів пустили на поверхи, що постраждали від зіткнення з літаком, тільки в середу. Як образно висловився Артур, «це нагадувало ситуацію, коли на сніданок подають яєчню з протухлих яєць». Але в четвер історія зіткнення бомбардувальника з «Емпайр стейт білдинг» знову повернулася на перші шпальти газет через «диво в „Емпайр“», як назвали випадок з Бетті Лу Олівер, скромною ліфтеркою, яка під час катастрофи була на своєму робочому місці. Коли стіну будівлі протаранив Б-25, Бетті перебувала саме на вісімдесят першому поверсі. їй обробили опіки, а потім посадили в інший, нібито справний ліфт і відправили донизу. Але ліфт не був справний: кабель перебило під час зіткнення. Бетті Лу Олівер упала в кабіні ліфта з висоти тисячі футів, тобто близько трьохсот метрів, і лишилася живою! Розірвані кабелі згорнулися на дні шахти і, наче подушка, амортизували удар. Саме після пригоди з Бетті Лу Олівер було прийнято рішення вимкнути всі ліфти. Стенлі запевняв, що це їхній спільний з Анною ангел-охоронець велів Бетті увійти до ліфта раніше, ніж вони дісталися до «Емпайр».
До опису чудесного порятунку Бетті Лу Олівер, яким цілий день жила Америка, більшість газет долучило фото з недільного номера «Тайме».
Нью-Йорк, Манхеттен, вечір, 20.55, понеділок,
6 серпня 1945 року
Анна була дуже голодна. З Прінстона вони повернулися тільки о восьмій вечора. Стенлі дізнався зі своїх джерел, що опівдні, вперше після тривалої перерви, Ейнштейн прочитає лекцію для студентів університету. Ця лекція офіційно була закритою для публіки і журналістів, але, як виявилось, не «герметично» закритою. Одна знайома Стенлі по навчанню в Прінстоні вписала їхні прізвища до списку запрошених. Вони мали опівдні бути біля дверей аудиторії. З фотоапаратами. Знайома Стенлі не була впевнена, що Ейнштейн погодиться на фотозйомку, але, за її словами, як правило, він не заперечує. Особливо якщо його знімають молоді привабливі жінки.
Відстань до Прінстона від центру Манхеттена близько дев’яноста кілометрів. Враховуючи можливі затори біля тунелю Лінкольна, вони розраховували доїхати за три години. З Брукліна виїхали рано-вранці і близько одинадцятої вже стояли біля входу до аудиторії. Дві години Анна нудьгувала, не розуміючи нічогісінько з того, що Ейнштейн говорив і писав на дошці. Її дивував його сильний німецький акцент. Час від часу, почувши його зауваження про «красу фізики» і порівняння інтегралів та дифе-ренціалів з «партитурою скрипкового оркестру», вона з інтересом піднімала голову. Але тільки в таких випадках. Решта була до смерті нудною.
Після лекції Ейнштейна обступили студенти, а Анна і Стенлі вийшли в коридор. Стенлі записував запитання, які збирався поставити Ейнштейну, а Анна мала знімати їхню бесіду. Ейнштейн і його асистент вийшли з лекційної зали останніми. Було схоже, що вони дуже поспішають Стенлі кинувся до них, проте асистент заступив йому дорогу.
—	 Вибачте, але в професора немає часу! — сказав він рішуче, проводжаючи Ейнштейна до дверей.
Коли вони проходили повз Анну, вона запитала по-німецькому:
—	 Ви ненавидите німців?
Ейнштейн зупинився як укопаний. Асистент знову своєї:
—	 Вибачте, але професор...
Ейнштейн, не звертаючи на нього уваги, підійшов до Анни і, усміхаючись, відповів теж по-німецькому:
—	 Це надто гучно сказано, фройляйн. Я всього лише вважаю, що німці як нація мають бути покарані. Це вони обрали Гітлера і вони дозволили йому реалізувати свої плани. Ви німка? Дозвольте, я вгадаю, звідки ви? Судячи з вашого акценту, швидше за все, із Саксонії? — спитав він.
—	 Так. Я з Дрездена.
Краєм ока вона побачила, що до них наближається Стенлі, і зняла з плеча апарат.
—	 З Дрездена? Там є чудова синагога. Тобто була. Я відвідував її колись. А що ж ви робите тут, у Прінстоні?
—	 Намагаюся вас сфотографувати. Але ваш асистент не дозволяє, — відповіла вона щиро.
—	 Як?! Майкле, ти справді не підпускав до мене цю даму?! — спитав Ейнштейн, звертаючись до свого асистента по-англійському.
—	 Не було такого! — вигукнув той обурено.
—	 Ви гадаєте, тут достатньо світла? — запитав Ейнштейн, знову переходячи на німецьку.
—	 Думаю, що ні.
—	 А де буде краще?
—	 Отам, біля ректора, — відповіла Анна. — Ви не могли б туди підійти?
—	 Ні. Я не люблю фотографуватися на тлі професорів, яких зображують на картинах. Може, краще он біля тієї рослини в кутку?
—	 Чудово.
Ейнштейн підійшов до горщика з розлогим фікусом, поправив краватку, позуючи. Але Анні не потрібен був фікус! Вона хотіла сфотографувати обличчя Ейнштейна великим планом. Тільки це! Вона лягла на підлогу. Ейнштейн розреготався. Щиро.
—	 Для кого ви так стараєтесь? — запитав він весело, коли вона закінчила фотографувати.
—	 Для «Нью Йорк Таймс», сер...
—	 Тоді передайте від мене вітання Артурові. Неодмінно, — сказав Ейнштейн, рушаючи до дверей.
—	 Ви знаєте Артура?! — вигукнула вона вражено.
—	 Так. Ми, євреї, всі тут знаємо одне одного, — відповів він і вийшов.
Стенлі стояв, опустивши руки, і спочатку не міг вимовити й слова, а потім спитав:
—	 Ви, німці, всі одне з одним знайомі?
—	 Ні. Не всі. До того ж, він точно не німець.
Після полудня Стенді влаштував для неї ностальгічну екскурсію по Прінстону. Вона слухала його спогади. «Тут, у цьому будинку... а в тому будинку...». Давно вона не бачила його в такому піднесеному настрої.
О восьмій вечора він висадив її на Таймс-сквер і поїхав додому.
Анна одразу віднесла плівку в лабораторію. Від голоду у неї бурчало в животі, але вона чекала, коли зателефонує Макс і скаже: «Матеріал готовий, забирай».
Пролунав дзвінок телефона, але це був не Макс.
—	 Анно, увімкни радіо! Негайно! — почула вона крик Стенлі.
—	 Яку станцію?
—	 Будь-яку! Негайно!
Вона натиснула на клавішу радіоприймача, що стояв на столі Стенлі. Пролунав голос президента Трумена:
...хотів би повідомити, що сьогодні була скинута атомна бомба на військову базу в Хіросімі. Ми виграли в науково- дослідному змаганні з Німеччиною. Наше завдання полягає в тому, щоб завершити агонію цієї війни і врятувати життя тисяч молодих американців. Ми й далі будемо використовувати цю зброю, щоб повністю знищити воєнний потенціал Японії, яка не припиняє воєнних дій...
Анна не стала чекати кінця промови Трумена і по-квапилася в «машинне відділення». Над телексами схилилися співробітники редакції, які вийшли на нічне чергування. Анна стояла біля найближчого до дверей телекса. Агентство «Ассошіейтед Пресс», з позначкою «терміново».
Після вильоту з бази Тінгіан на Тихому океані три бомбардувальники Б-29 393-го бомбардувального ескадрону за шість годин долетіли до цілі. Політ ішов на висоті 32 тисячі футів, видимість добра. Капітан військово-морських сил США Вільям Парсонс привів у бойовий стан бомбу, яка до моменту злету була недоукомплектована з метою уникнення дострокового вибуху. Його помічник лейтенант Морріс Джеппсон зняв блокування заряду за тридцять хвилин до досягнення цілі. Бомба була скинута з літака «Енола-Гей», пілотованого капітаном військово-повітряних сил США Полом Уорфілдом Тіббетсом о 9.15 ранку за місцевим часом. Гравітаційна бомба, яка містить 130 фунтів урану- 235, вибухнула на висоті 1900 футів.
Через сильний бічний вітер бомба не влучила в ціль — міст Аїої, а вибухнула над госпіталем «Сіма».
Потужність вибуху відповідала приблизно 13 кілотоннам у тротиловому еквіваленті. Радіус повного знищення становив близько 1,1 милі, що відповідає приблизно 3,8 квадратної милі. За оцінками спеціалістів понад 90% будівель у Хіросімі пошкоджено або повністю знищено. На даний момент немає точних даних про число людських жертв. Пре-зидент Гаррі Трумен у своєму сьогоднішньому зверненні до народу не виключив використання чергових атомних бомб для знищення інших воєнних об’єктів у Японії, яка однозначно відкинула умови капітуляції, сформульовані Сполученими Штатами, Великою Британією та Китаєм у Потсдамській декларації від 26 липня 1945року.
Анна з жахом читала повідомлення. Одна бомба знищила понад дев’яносто відсотків будівель у місті. Щоб знищити Дрезден, англійці й американці скинули кілька десятків тисяч бомб і здійснили три нальоти. Чому ж тоді вони не скинули на Дрезден одну таку бомбу?! Адже могли! Це ж було менше півроку тому.
Якщо одна невелика бомба знищила центр великого Дрездена, то що сталося б, якби такі бомби скидали тисячами? Яке число жертв «підтверджених даними», з’яви- лися б у заголовках газет? Якщо б газети взагалі вийшли наступного дня. Анна не могла собі цього уявити. Навіть якщо в американців немає ще зараз тисячі таких бомб, невдовзі вони будуть, це питання часу. А якщо такі бомби будуть в американців, отже, й інші захочуть їх мати. Щоб бути впевненими, що й вони можуть розбомбити Чикаго, Лос-Анджелес, Нью-Йорк, Вашингтон. У росіян такі бомби будуть напевне. А може, вже є.
Що мають відчувати і хто придумав, сконструював і, нарешті, скинув такого монстра на живе місто? Що відчуває сьогодні капітан Тіббетс? Гордість чи докори сумління?
До неї підійшов Макс Сікорський. Він не зміг до неї додзвонитися і вирушив її шукати.
—	 Максе, ти читав це? — спитала вона, вириваючи аркуш паперу з телекса і передаючи йому.
—	 Читав. Від сьогоднішнього дня світ став іншим, — відповів він.
Вони вийшли з офісу разом. Стояв теплий, задушливий літній вечір. Анна не поспішала вертатися до своєї кімнати в Бруклін. їй не хотілося лишатися самій. Вона йшла поруч з Максом і розповідала, як знімала Ейнштейна у Прінстоні сьогодні вдень. На розі Медісон-авеню і 48-ї вулиці Анна почула запах свіжоспеченого хліба, що долинав з яскраво освітленої, заповненої відвідувачами пекарні, і згадала, що ще півгодини тому вмирала з голоду.
—	 Максе, — зізналася вона, — мені треба поїсти! Я з самого ранку тільки на каві й сигаретах.
Вони увійшли й сіли за невеликий столик навпроти стійки із заскленими полицями. Макс підійшов до полиць і гукнув Анну:
—	 Що ти будеш? — запитав він, показуючи на тістечка і випічку.
—	 Найбільше мені хочеться з’їсти булочку з дріжджового тіста, таку, як пекла бабуся Марта, і випити молока. Але тут цього немає.
Неголений чоловік у білому халаті стояв за стійкою в очікуванні замовлення.
—	 У вас є булочки з дріжджового тіста? — спитав його Макс.
Продавець явно не зрозумів, що йому треба, і гукнув у відчинені двері, що вели до службового приміщення:
—	 Жаклін, вийди сюди на хвилинку!
—	 Звертаючись до Макса, він чемно сказав:
—	 Почекайте, будь ласка. Моя сестра в цьому краще розбирається.
У дверях з’явилася молода жінка. Якби не синювато- чорне коротке волосся, її можна було б вважати за польку з Грінпойнта. Макс повторив їй запитання про булочки.
—	 Хвилинку, зараз принесу. Сідайте, будь ласка.
—	 А ви не могли б принести мені молока? — несміливо попросила Анна.
—	 Тільки молоко? Може, хочете какао?
—	 Тільки молоко. Це неважко?
—	 Звісно, ні.
—	 А що для вас? — звернулась Жаклін до Макса.
—	 Мені тільки каву. Чорну. Без цукру.
Вони сіли за столик, розклали фотографії Ейнштейна і стали розглядати їх.
Через деякий час з’явилася дівчина із замовленням. Вона стояла з тацею біля столика і прислухалася до їхньої розмови, дивлячись на фотографії.
—	 Я гадаю, Стенлі вибере ту, на якій Ейнштейн сміється. Як ти вважаєш, Максе? — запитала Анна з усмішкою і уважно подивилася на них.
Дівчина тремтячими руками поставила тацю на стілець поряд зі столиком.
—	 Дякую вам, — сказала Анна з усмішкою і уважно подивилася на неї.
Вона не була впевнена, але їй здалося, що дівчина плаче...
Нью-Йорк, Манхеттен, полудень, вівторок,
14 серпня 1945 року
Вийшовши з метро на розі 42-ї вулиці і Таймс-сквер, Анна почула звуки сурм і гуркіт барабанів. Музиканти оркестру військово-морських сил крокували площею, підбадьорювані вигуками радісної юрби. Повідомлення про підписання імператором Хірохіто Акта про безумовну ка-пітуляцію Японії та остаточне завершення Другої світової війни передали минулої ночі всі американські радіостанції. Трумен підтвердив це у своєму зверненні до нації о восьмій годині ранку. Після вже трохи забутого Дня Перемоги над Європою Америка дочекалася чергового свята. На деяких плакатах, що висіли у вітринах крамниць і на стінах будинків, практичні американці замість «Європа» вписали «Японія». Америка з ентузіазмом святкувала чергову пам’ятну дату в своїй історії: 14 серпня 1945 року, Уіс1:огу-ОУег-Іарап-Оау, День перемоги над Японією.
Астрід Вайштейнбергер виявляла патріотичні почуття по-своєму.
— Нарешті наші хлопці повернуться додому! — кричала вона, стоячи біля дверей до своєї кімнати. Незважаючи на ранній час, в одній руці у неї був келих вина, а в другій американський прапорець. — Дитинко, ти повинна наглянути собі кого-небудь. Солдати в Америці — поважані люди. Ти нарешті зможеш не працювати. Жінка має сидіти вдома і чекати чоловіка. Тоді ти точно нічого не втратиш у якихось там кущах.
Анна дізналася про капітуляцію Японії ще вночі. Після четверга 9 вересня, коли була скинута друга атомна бомба, Артур говорив, що «Хірохіто був би закінченим ідіотом і впертим віслюком, якби після Хіросіми і Нагасакі став дожидатися, коли з карти Японії зникне ще одне місто, наприклад Кіото». В очікуванні подій Артур розпорядився ввести особливі нічні чергування в редакції. Анна і Стенлі підміняли одне одного. Учора вночі була її черга. Саме вона прочитала перші телекси, що прийшли з Токіо. Війна закінчилася вчора вночі...
Там, у «машинному відділенні», це були сухі факти, позбавлені емоцій. А тепер, у юрбі радісних, щасливих людей на Таймс-сквер, Анна теж перейнялася відчуттями цього особливого дня. Дивилася на танцюючі в центрі міста пари, на перехожих, що обнімалися, на піднесені вгору руки з пальцями у вигляді літери V. І раптом помітила молодого чоловіка у морській формі. Він біг уздовж вулицею і обнімав усіх зустрічних жінок, стареньких і молодих, гладких і худеньких. Перед моряком біг інший чоловік, з фотоапаратом у руках. Він зупинявся і фотографував. Моряк обняв жінку в білому халаті й почав її цілувати. Це було дуже природно, красиво й дуже точно передавало святкову атмосферу дня.
Через два тижні фотографія моряка, що цілував медсестру на Таймс-сквер, з’явилася на обкладинці часопису «Лайф». Анна відчула укол заздрості. Адже вона теж там була! І фотоапарат був при ній. Це була незвичайна фотографія, найпростішим з усіх можливих способів вона демонструвала радість і надію. Анна зрозуміла, що саме цей знімок стане символом закінчення війни. Так і сталося. Вона відшукала в журналі ім’я і прізвище фотографа: Альфред Ейзенштедт. Через два дні Артур роздобув номер його телефону.
Анна зателефонувала йому і, тільки-но назвала своє прізвище, він перейшов на німецьку. Вона запропонувала зустрітися на Таймс-сквер, і він погодився. Ейзенштедт і сам не знав, чому обрали цей знімок. У нього було багато інших, але в «Лайф» вирішили опублікувати саме цей. Альфред розповів, що він з Німеччини, народився в єврейській сім’ї у Тчеві, неподалік від Данціга, по-нинішньому Гданська. Проте рідним його містом був, є і буде Берлін. До війни він знімав для найбільших німецьких газет. Томаса Манна, Марлен Дітрих, Рихарда Штрауса, а також Гітлера, Муссоліні і Геббельса. У 1935-му, коли євреїв стали активно переслідувати, Альфред емігрував до Штатів, де йому «дали притулок» в «Ассошіейтед Пресс». Тепер, після публікації в «Лайф», з ним готові співробітничати багато видань, але він не погоджувався, тому що цінує незалежність. На Таймс-сквер він знімав точно такою ж «лейкою», яку Анна тримає в руках. Він вибрав витримку 1/125 секунди і діафрагму 5,6 і знімав на плівку «Кодак-супер-2Х». Іншими словами, все як звичайно. Він бачив її липневі знімки з «Емпайр», чудова робота. З прізвища він зрозумів, що вона теж німка. У Дрездені бував часто. Анна може не розповідати, що там сталося. Він тужить за Берліном, але боїться туди їхати. Із задоволенням час від часу з нею зустрічатиметься: приємно поговорити про мистецтво фотографії з тим, хто розбирається в цьому не гірше тебе самого...
Нью-Йорк, Бруклін, вечір, четвер,
22 листопада 1945 року
Артур зателефонував Анні в середу увечері.
—	 Прошу вибачення, що втручаюсь, але Астрід не дає моїй Адріані спокійно жити. Телефонувала їй учора і скаржилася на мене. Буцімто я перетворив своїх співробітників у рабів. Завтра День Подяки. Я знаю, що це свято для вас нічого не означає, але тут це як Різдво для католиків. Ви католичка? О’кей. Це неважливо. В усякому разі, Астрід сказала, що ви не можете допомогти їй запекти індичку, тому що ввечері маєте бути на роботі. Вона вважає, що я вас використовую, надто мало плачу і примушую працювати без, вихідних. А коли ви зістаритеся, продам на аукціоні в «Нью-Йоркер». Я знаю, що Астрід з великим привітом, але моя Адріана їй за звичкою вірить. Ви мене слухаєте?
—	 Слухаю, — відповіла Анна, ледве стримуючи сльози.
—	 Можна вас про дещо попросити? Чи не могли б ви як виняток не приходити до редакції? Дуже вас прошу. Один раз. Обіцяєте?
—	 Обіцяю, — сказала вона і засміялась.
—	 Ви можете повторити це німецькою?
—	 Ich verspreche, — сказала вона повільно.
—	 Жахлива мова. Ну що ж. Я вам дуже вдячний. Зичу добре провести День Подяки.
Увечері на кухні Астрід Вайштейнбергер нарікала на те, що індичка з минулого року дуже подорожчала.
—	 Дитинко, увімкни духовку. Я купила вже обскубану. Олія стоїть на нижній полиці в шафі, — розпоряджалася Астрід.
—	 А де індичка?
—	 Як це де? У холодильнику, дитинко, в холодильнику.
Анна відкрила холодильник. Індичка лежала на середній полиці, загорнута в газету.
—	 Яка величезна! — вигукнула Анна. — Більша за страуса.
—	 У нас сьогодні багато гостей. Будуть усі. А ти можеш запросити цього сліпого єврея. Як його звуть?
—	 Натан, місіс Вайштейнбергер. І він зовсім не сліпий. У нього просто поганий зір, тому що він надто багато читає.
Анна розгорнула індичку й усміхнулась, упізнавши заголовки «Тайме». Вона стала її патрати просто над газетними шпальтами і раптом прочитала нечіткі, написані дитячим почерком літери: «Лукас Ротенберг». Вона схопила газету, індичка впала на підлогу і покотилася під ноги Астрід. На заплямованій кров’ю індички сторінці були малюнки Лукаса! Лише він так зображував сонце! Лише він — і ніхто інший. З газетою в руках Анна вискочила з кухні й побігла нагору, до своєї кімнати. Набрала номер Стенлі. Номер був зайнятий. Вона накинула пальто, вискочила на вулицю, зупинила таксі. Консьєрж дому, де жив Стенлі, подивився на неї як на божевільну.
—	 Зателефонуйте, будь ласка, Стенлі Бредфорду. Ви чуєте?! Зателефонуйте негайно! Прошу вас.
Вона чула, як консьєрж говорить у слухавку:
—	 Якась Анна Бляйбтрой хоче з вами побачитися. Запевняє, що у неї дуже нагальна справа. Ви впевнені, що я можу впустити її?
Анна забігла в ліфт. На восьмому поверсі їй відчинила усміхнена жінка.
—	 Перепрошую. Я б ніколи не посміла...
—	 Анна, що сталося? — почула вона голос Стенлі.
Вона простягла йому забризканий кров’ю клаптик газети.
—	 Стенлі, хто робив цей матеріал?
—	 Який матеріал? — не зрозумів він.
—	 Оцей, про Лукаса!
—	 Про якого Лукаса?
—	 Проходьте, прошу! — сказала жінка.
Вони увійшли в кімнату. Анна сіла в крісло. Чорний кіт став тертися об її ноги. Він нагадав їй Карафу.
—	 Заспокойся, Анно! Який матеріал?
—	 Його надрукували три дні тому. Спогади єврейських дітей.
—	 То й що? — спокійно сказав Стенлі.
До кімнати зайшла жінка. Поставила перед Анною склянку чаю.
—	 Доріс, дозволь представити: це Анна Бляйбтрой. Я тобі про неї розповідав.
—	 Я бачила цей матеріал. Це жахливо. Дуже рада з вами познайомитися, — сказала Доріс.
—	 Я люблю цього хлопчика, Стенлі...
—	 Якого хлопчика, Анно?
—	 Лукаса.
Стенлі взяв з її рук брудний шматок газети і почав читати статтю. Потім він запитав:
—	 Звідки ти його знаєш?
—	 Я його завжди знала...
І вона почала розповідати. Про свого батька, про тайник під підлогою на Грюнерштрасе, 18, про Ротенбергів в Анненкірхе, про Лукасову усмішку, коли вона розповідала йому казки, про його малюнки, про черешню, яку збирала для нього в тріснутий кухоль бабусі Марти, про смерть бабусі Марти...
—	 Стенлі, зателефонуй Артурові. Він має знати, як цей матеріал потрапив до газети! — вигукнула Доріс.
Стенлі пішов до телефона. Доріс гладила кота, що сидів у неї на колінах.
—	 Стенлі розповідав мені про Карафу. Іноді ночами він розмовляє уві сні і вимовляє ваше ім’я. Мені воно дуже подобається. Я хочу назвати нашу дочку Анною. Відтоді як познайомився з вами, він став іншою людиною.
Стенлі говорив по телефону, до Анни долинав його збуджений голос.
—	 Так, Артуре, це з біса важливо. Якраз сьогодні. А може, саме сьогодні. Чому? Тому! Слухай мене уважно...
Через дві години вони почули дзвінок у двері. Посильний приніс великий сірий конверт. У ньому були малюнки Лукаса і записка від Матильди Ахтенштейн. Вона повідомляла, що бандероль з цими малюнками потрапила до редакції «Тайме» тиждень тому. До малюнків не додали ніякого листа. Не було також адреси відправника. Але, судячи з ледве видної печатки на марках, бандероль була надіслана з Нью-Джерсі.
Новина про те, що Лукас живий і навіть, можливо, перебуває десь зовсім близько, не давала Анні спокою. Для початку вона проглянула всі телефонні книжки, видані в штаті Нью-Джерсі. Прізвище Ротенберг досить часто зустрічається у євреїв, тому в її списку виявилося близько тисячі номерів. Вона обдзвонила всіх. Марно. Потім Стенлі, використовуючи свої знайомства в телефонних компаніях, що обслуговували штат Нью-Джерсі, одержав номери телефонів тих Ротенбергів, чиї номери не можна було встановити звичайним шляхом. їм Анна теж зателефонувала. Стенлі сумнівався, що в «цих Ротенбергів» узагалі є телефон. Якщо в середині лютого вони ще були в зруйнованому Дрездені, навряд чи через сім місяців вони облаштувалися б у квартирі з телефоном у Нью-Джер- сі. Адже їм треба було вибратися з Дрездена, потім, швидше всього, потрапити до Швеції, перебратися через Атлантичний океан, пройти дуже складну імміграційну процедуру й осісти тут. Правда, єврейська громада дуже активна й солідарна, але все ж минуло надто мало часу. У кінці він сказав те, у що Анні не хотілося вірити:
—	 А може, в Америку потрапили тільки малюнки. Допустимо, хтось надіслав їх сюди поштою. А одержувач листа, схвильований тим, що побачив, переправив їх далі, у «Тайме».
—	 Стенлі, облиш! — вигукнула Анна. — Я відчуваю, що він тут. Десь дуже близько...
Вона продовжувала пошуки. Зв’язалася з усіма на-вчальними закладами у Нью-Джерсі і сусідньому штаті Нью-Йорк. Потім згадала, що Якоб Ротенберг був професором Дрезденського університету. Якщо він потрапив сюди, то може викладати хоча б у коледжі. Нарешті секретарка ректорату «Квінс колледж» у нью-йоркському районі Квінс відповіла:
—	 Так. Віднедавна у нас працює професор Якоб Ротенберг. На юридичному факультеті. Він потрапив до нас із...
—	 З Дрездена?! — перебила її Анна.
—	 Звідки? Це місто в Канаді? Неподалік від Торонто?
—	 Ні. Це місто в Європі. У Німеччині... — відповіла Анна, намагаючись приховати роздратування.
Вона твердила собі, що час уже звикнути до цього. Американське суспільство складалося переважно з недоуків, котрі вражали браком елементарних шкільних знань. Останній лоботряс, який закінчив просту німецьку середню школу, не кажучи вже про гімназію, знав більше, ніж випускник американської High school. Анні важко було уявити, щоб секретар у німецькому університеті не знав, де є таке велике місто, як, наприклад, Філадельфія.
—	 Ну, коли так, — спокійно заявила незворушна секретарка, — то ви шукаєте іншого Ротенберга. Наш прибув з Торонто, одразу після захисту дисертації. Йому двадцять вісім років...
Після історії з малюнками Лукаса Артур змінив своє ставлення до Анни. З фамільярного, іноді надто прямолінійного начальника він перетворився на турботливого, уважного опікуна. Іноді він без попередження забігав до їхнього кабінету і з порога питав:
— Як тут мої діти?
Правда, від співробітників редакції він старанно приховував цю близькість. Йому не хотілося, щоб про його особливі стосунки з Анною стало відомо. У присутності сторонніх вона була для нього міс Бляйбтрой. Зі свого боку, Анна старалася його не підводити. Її запрошення на посаду фоторепортера «Тайме» багато хто вважав примхою безрадного Стенлі, який просто вмовив Артура. Але становище Анни в редакції поступово зміцнювалося, і перелом настав у липні, після фотографій з «Емпайр стейт білдинг» Тоді всім остаточно стало ясно, що це не примха Стенлі і що «у цієї молоденької німки, крім везіння, є ще й талант».
А Стенлі, відтоді як вона познайомилася з Доріс, ніби позбувся таємниці, що його гнітила. Нібито Доріс, про яку він ніколи не розповідав Анні як про свою жінку, могла вплинути на їхні стосунки. Анна вважала, що частково сама в тому винна. Адже вона зовсім не соромилася Стенлі і могла, наприклад, перевдягатися в його присутності, любила доторкатися до нього, хоча в цьому не було ніякого сексуального підтексту, а її невинні зізнання в коханні могли наштовхнути його на думку, що вона ревнуватиме, переживатиме, а може, і віддалиться від нього, коли дізнається, що в нього є інша.
Анна й Доріс швидко заприятелювали. Годинами теревенили по телефону, разом ходили по крамницях і на прогулянки, пліткували, читали одні й ті самі книжки, мінялися вбранням. І вже дуже скоро знали одна про одну все: і те, що Натан чудовий, але зовсім не цікавить Анну як чоловік; і те, що вони обидві стають нестерпними суками, коли в них трапляються «оці самі дні». Саме Доріс і тільки їй, після того як вони випили пляшку вина, Анна наважилась розповісти про свого скрипаля зі склепу. Доріс стала для неї тією людиною, до якої вона зверталась у хвилини найбільшої радості і в хвилини журби. У її житті бували моменти, про які знала тільки Доріс, а Стенлі навіть не здогадувався. А бувало й так, що Стен- лі дізнавався про щось від Доріс уже після Анни. Наприклад про те, що скоро стане батьком...
Санбері, Пенсільванія, вечір, понеділок, 24 грудня 1945 року
З гаража в підвалі будинку Стенлі на Парк-авеню, вони виїхали близько полудня. Стенлі будь-що хотів опинитися в Санбері раніше, ніж «на небі з’явиться перша зірка». Доріс не зрозуміла, що він має на увазі. Коли вони проїхали Ньюарк, на автостраді вже починалися затори. А тим часом Стенлі знову повернувся до теми «першої зірки».
—	 Моя бабуся, мама моєї мами, народилася в Польщі. Вона приїхала в Америку з Ірландії. А в Польщі Різдво починається тоді, коли на небі з’являється перша зірка, — пояснював він Доріс.
—	 Чому?
—	 У пам’ять про Віфлеємську зірку, яку побачили на небі волхви.
—	 Які волхви, Стенлі? Яка зірка?
Анна про себе усміхнулась. Вони в Дрездені теж сідали за різдвяну трапезу тільки після першої зірки. А коли небо було захмарене, появу першої зірки визначала бабуся Марта. Маленькій Анні завжди здавалося, що ця зірка з’являється на небі надґо пізно. Мало того, що весь день довелося поститись, так ще й подарунки під ялинкою ждуть не діждуться, коли їх звідти дістануть.
—	 Доріс, це всього лише така польська традиція.
—	 А ти звідки знаєш?! — вигукнула Доріс.
—	 Моя бабуся була полькою, тобто наполовину полькою.
Анна давно не почувалася такою щасливою і спокійною, вона ніжно гладила живіт Доріс, яка сиділа поруч, поки Стенлі розповідав про свої різдвяні вечори в Санбері.
—	 І неодмінно мають бути пиріжки з капустою і оселедець, — сказав він.
—	 І такий червоний суп, — додала Анна. — Дуже смачно...
Бензоколонка на трасі при в’їзді до Санбері була вся в снігу. На дерев’яній лавці біля дому сиділи, закутавшись у пальто, двоє. Коли Стенлі звернув з дороги до заправки, жінка підхопилась і кинулась їм назустріч. Стенлі різко зупинив машину. Анна бачила, як тремтять його руки. Вона трохи піднялася з заднього сидіння і шепнула йому на вухо:
—	 Залиш нас тут. Тікай...
За стіл на кухні вони сіли, коли споночіло. Стенлі довго сидів з батьком у вітальні. Жінки допомагали накривати на стіл. У квартирі пахло «червоним супом» і пирогом з маком. Під лляною скатертиною по кутах стола лежали жмутки сіна, а довкола нього стояло сім стільців. Вибравши момент, Доріс шепнула Анні:
—	 Ця зірка давно встигла б погаснути. Боже, як тут смачно пахне! Я така голодна! Ми когось чекаємо, як ти гадаєш? Бачиш, сім стільців...
Анна знала, кого вони чекають.
—	 Це ще одна польська традиція. За столом має бути одне зайве місце й одна зайва тарілка з прибором — для випадкового подорожнього. Цього вечора ніхто не повинен лишатися сам.
—	 Який чудовий звичай! — зауважила розчулена Доріс. — Але тут два зайвих стільці і два зайвих прибори.
Анна набралася хоробрості і прямо спитала матір Стенлі:
—	 Ендрю теж буде з нами цього вечора?
—	 Так, але він, видно, затримався в дорозі. Він останнім часом багато працює.
Вони сіли за стіл, і батько Стенлі прочитав молитву. Потім простягнув руку до плетеного кошика, розламав прямокутний білий, дуже тоненький хлібець і роздав усім присутнім. Анні все це було добре знайоме. Бабуся Марта, розламуючи облатку, теж читала молитву. Не вловив 
ши змісту того, що відбувається, зголодніла Доріс захрумала облаткою. Стенлі підійшов до неї, обняв і привітав зі святом. Потім з облаткою в руці підійшла його матір, і Доріс голосно розплакалась.
Коли час підходив до одинадцятої, мати Стенлі зненацька вискочила з-за столу. Анна саме розповідала Доріс, що на Різдво в польському домі має бути дванадцять страв, за числом апостолів. У неврожайні роки і під час війни за окремі «страви» вважали воду і сіль. Доріс почала щось питати, але Анна не розібрала запитання: поруч з нею раптом сів Ендрю Бредфорд. Тоді Анна встала, взяла в передпокої сумочку і подалася в туалет. Там вона підфарбувала губи, поправила зачіску, збризкала парфумами плечі і зап’ястя. Зітхнула. Вона відчула збудження, настільки інтимне, що не хотіла зізнаватися в цьому нікому, навіть Доріс. Те ж саме вона відчула, коли Ендрю зателефонував їй і вибачився. Тоді вона навмисне, щоб насолити йому, вдала, що чекає дзвінка від Стенлі. А після того як він кинув слухавку, впала спиною на ліжко, розвела ноги, послинила пальці і засунула їх у себе...
Коли Анна вернулася до вітальні, всі вже стояли під ялинкою.
— Ми чекаємо тебе, Анно! — вигукнув Стенлі. — Настав час подарунків.
Вона теж приготувала для всіх подарунки. Стенлі одержав від неї альбом з репродукціями картин і гравюр Дюрера. Доріс зраділа платівці із скрипковими концертами Паганіні, а батькам Стенлі вона вручила настінний календар на новий 1946 рік, на сторінки якого приклеїла фотографії Стенлі. Дві кельнські, решта — нью-йоркські. Ендрю Бредфорда Анна теж не забула. Вона припускала, що він може тут з’явитись, і до фірмового конверта з емблемою Прінстонського університету поклала фото Ейн-штейна. Те, що не віддала редакції «Тайме». На цьому фото Ейнштейн усміхався їй, висунувши язик. І підписала: «© Анна Марта Бляйбтрой доктору Ендрю Бредфорду. Не всі права захищені».
13 Бікі
У той різдвяний вечір вона старалася не залишатися з ним на самоті. Було вже зовсім пізно, коли Анна мила на кухні посуд. Батьки Стенлі вже полягали. У квартирі звучала музика Рахманінова. Доріс і Стенлі, обнявшись, сиділи на дивані у вітальні.
—	 Я приїхав сюди через вас, — почула Анна голос Ен-
Дрю.
Він нечутно підійшов ззаду і став так близько, що вона відчула тепло його тіла. Анна мила тарілку, і з несподіванки впустила її в тазик з чистим посудом. Тарілка з брязкотом розбилася. Доріс крикнула з вітальні:
—	 Це на щастя!
Анна повернулася до Ендрю і сказала:
—	 Цікаво! А я ж бо думала, ви приїхали провідати матір. Не батька, це точно, як встигла помітити. Ваша мати сиділа на лавці біля дому і вдивлялася в кожен автомобіль, що проїжджав мимо. Вона була щаслива, коли приїхав Стенлі. Але зраділа б ще більше, якби першим приїхали ви. А ви з’явились тільки після того, як ми поділились облатками, хоча чудово знаєте, який важливий цей ритуал для вашої мами. До того ж вас сюди привезли. Ви запізнились, пекельно запізнились. І навіть не намагались виправдатись. Ви увійшли до кімнати, як той, перед ким має розсунути свої води Червоне море. Вийшло не по-святковому, пане Бредфорд. А тепер можете їхати додому. Бідний водій, що сидить у машині, напевне зрадіє. Не можу зрозуміти, як ви могли залишити його в такий вечір самого. Не розумію...
Анна відвернулася, взяла наступну тарілку і не змогла втримати в руках. Визирнувши в кімнату, крикнула Доріс:
—	 Ні, не на щастя!
Відтрутивши Ендрю, Анна підійшла до ялини, взяла конверт з фотографією Ейнштейна і розірвала його, впускаючи на ходу клаптики паперу. А потім рушила до сходів, що вели нагору. 
Нью-Йорк, Бруклін, вечір, четвер,
14 лютого 1946 року
Вона простягнула до нього руки. Усміхнулася. Двоє круглих, як вугілля, очей пильно вдивлялися в неї.
—	 Я розповім тобі, Лукасе. Розповім.
—	 Можна ту ж саму, що вчора?..
Вона ніжно погладила розкуйовджене волосся хлопчика.
—	 Я більше не впаду на вулиці. Обіцяю.
—	 Маркус принесе тобі води й сигарету...
Вона підвелася. Маркус подав їй кухоль. Раптом вона почула вибух. Подивилася нагору. Бетонна балка падала на хлопчиків, що сиділи під нею. Вона рвонулася вперед, витягнувши перед собою руки...
Анна прокинулась, стискаючи в руках подушку. «Це всього лиш сон, Аню», — шепотіла тітонька Аннелізе.
Анна встала. Умилася. Сіла на підвіконня і закурила. Платани в парку по другий бік вулиці молитовно простягали в небо обрубки гілок. Парк був покритий свіжим снігом. Рік тому, коли після другого нальоту вони з матір’ю стояли на площі біля Анненкірхе і курили, теж випав перший сніг. Це було так давно і так недавно! Минуле проривалося до неї проблисками спогадів або уві сні, такому, як оцей, від якого вона щойно пробудилася, вся мокра від поту. А іноді — нападами небаченого страху, коли вона чула дитячий плач, гудіння літаків, що пролі-тали над містом, сирени «швидкої допомоги», поліції або пожежних. Правда, тепер Анна вже не намагалася бігти в бомбосховище, але завжди щільно зачиняла вікно, щоб її більше не будили ці звуки.
Сьогодні їй хотілося побути самій. Вона хотіла подум- ки вернутися в Дрезден і розповісти самій собі те, чого ніхто інший не зрозумів би. Ні Доріс, ні навіть Стенлі, який мав певне уявлення про ті дні. Передай це, будь ласка, Стенлі. 
—	 А чому саме сьогодні? Тебе хтось скривдив? Це був чоловік?
—	 Коли-небудь я тобі все поясню, Лайзо...
Годині о десятій Анна вже пошкодувала про своє рі-шення. Вона не могла зосередитись на читанні, її дратували улюблені платівки, вона об’їдалася солодощами і курила вдвічі більше, ніж звичайно. А вся Америка того дня святкувала ідіотське свято, про яке останні дні писала навіть серйозна «Тайме». На всіх радіостанціях з самого ранку який-небудь Джон з Джерсі-сіті освідчувався в коханні якій-небудь Мері Куїнс або якась Сінтія з Коні- Айленда в прямому ефірі тремтячим від хвилювання голоском розповідала, як обожнює якогось Роберта з Бронкса. Геть усі американці, посилаючись на святого Валентина, публічно освідчувалися в коханні. Анну це дратувало.
Опівдні вона вийшла з дому і в крамниці на Флетбуш- авеню купила дві бляшанки фарби, халат і комплект щіточок. Вирішила зробити ремонт у своїй кімнаті. Правда, Астрід запевняла, що ремонт «був зроблений зовсім недавно», але у неї і останній чоловік помер «щойно», хоча сталося це п’ятнадцять років тому. За годину нагору піднялася Астрід, приваблена запахом фарби.
—	 Дитинко, що ти тут твориш?! Жовтогарячі стіни?! — вигукнула вона, побачивши Анну зі щіткою в руці.
—	 Так буде тепліше і затишніше, місіс Вайштейнбер- гер, — відповіла Анна.
Астрід хвилину вдивлялася в уже пофарбовану частину стіни.
—	 А знаєш, ти, здається, маєш рацію. До того ж цей відтінок чудово поєднується із завісками. Сподіваюсь, ти не пофарбуєш мені стелю в чорний колір?
—	 Ні, вона буде біла...
—	 Чудово. Візьми в мене у підвалі драбинку. А то, не дай бог, упадеш зі стільця, дитинко...
Увечері Анна почула стукіт у двері. На порозі стояли Доріс і Стенлі. Вони були ошатно вбрані, Стенлі тримав у руці букет троянд, а Доріс — коробку цукерок.
—	 Ти чому не береш слухавку? — запитав Стенлі з докором. — Лайза вже збиралася відправити до тебе карету «швидкої допомоги», пожежних і ФБР. Ми взагалі-то забігли сказати тобі, що ти наша «валентинка». Моя і Доріс, — додав він з усмішкою.
Анна пошукала очима телефон. Перевернутий і завалений книжками, він лежав на підлозі, слухавка валялася поряд.
—	 Пробач. Я фарбувала стіни й не подумала, що ти можеш подзвонити. Я вас люблю, — сказала Анна, обнімаючи Доріс.
—	 Жовтогарячі стіни, гм... Астрід тебе за це не вижене? — запитав Стенлі.
—	 Ні, але за умови, що я не пофарбую стелю в чорний колір. Ти допоможеш мені побілити її?
Вони з Доріс умостилися на підвіконні пити чай, а Стенлі, відмовившись від чаю і знявши піджак, фарбу-вав стелю.
—	 Знаєш, жовтогарячий колір дуже добрий для стін у дитячій кімнаті. Мабуть, я умовлю Стенлі перефарбувати їх, — сказала Доріс, узяла Анну за руку і притиснула її до свого живота. — Відчуваєш? Відчуваєш, як вона ворушиться?
—	 Ти думаєш, це дівчинка? — прошепотіла Анна.
—	 Упевнена.
Стенлі попросив Анну допомогти йому пересунути стелаж. З полиці на підлогу, вкриту газетами, впав кон-верт. Стенлі нахилився, щоб підняти. І раптом посерйознішав. Він подивився Ані в очі й обережно запитав:
—	 Ти одержуєш листи від Ендрю?
Вона почервоніла і повернулася до Доріс.
—	 Тобі налити ще чаю?
—	 Доріс, скажи, що ти хочеш чаю...
Доріс здивовано дивилася на них.
—	 Що ви причепилися з цим чаєм? Звичайно, хочу. З цукром.
Анна квапливо вийшла на кухню.
Так. Це правда. Ендрю Бредфорд писав їй...
Першого листа вона одержала ще до Нового року. Саме його підняв з підлоги Стенлі. Анна вивчила того ли-ста напам’ять.
Санбері, 28 грудня 1945
Дорога міс,
Ви кинули мене, як ту тарілку, і розбили на друзки. Та це все-таки було на щастя. Вертаючись в аеропорт НьюАр- ка, я спитав водія, що він вважає найважливішим у житті. Він, певен, вирішив, що я п’яний. Адже я ніколи не розмовляв з ним у дорозі. І раптом спитав таке. Він відповів, що найважливіше для нього дві Агнес — дружина й дочка. Ніби однієї йому мало. Тоді я спитав, чому ж він повіз мене різдвяної ночі в якийсь закутень, замість того щоб провести свято зі своїми Агнес. Він сказав, що така вже його робота, і велика Агнес це розуміє, а маленька коли-небудь теж зрозуміє. «Вони знають, як багато означають для мене. Я часто кажу їм про це», — додав він. І тоді я зрозумів, що якби я міг сказати комусь: «Це моя робота, але ти залишишся для мене найважливішою в світі», Ви не розбили б мамину тарілку. Алея так не кажу. А міг би, незалежно від того, чим займаюсь, і незважаючи на те, що мені заборонено говорити про свою роботу. Там, по дорозі до НьюАрка я зрозумів, що досі для мене найважливішим був я сам. Ви перша наважилися мені це сказати. До того ж так, що мене це приголомшило. Знаєте, я плакав тоді, в машині, плакав уперше з тих пір, як батько на кару не пам’ятаю за що забрав у мене м’яч і заборонив кидати його в дворі до кошика.
Сьогодні я приїхав до Санбері, до батьків. Сьогодні я не запізнився. Неможливо запізнитись, коли тебе ніхто не чекає...
Ендрю Бредфорд
Р. Б. Зараз я в своїй дитячій кімнаті. Пишу Вам листа. За хвилину ляжу у ліжко, в якому чотири дні тому спали Ви...
Наступний лист, надісланий з Чикаго, чекав її увечері другого січня. Через два дні — ще один. І вона стала чекати його листів, навіть старалася раніше вернутися з редакції, щоб перевірити, чи не лежить на маленькому столику в передпокої лист.
—	 А цей Бредфорд, через якого наш листоноша приходить сюди мало не щодня, не родич твого незлагідного редактора? — спитала якось Астрід.
—	 Так. Це його брат, — відповіла Анна. Вона знала, що Астрід уважно розглядає конверти, які приходять у її дім. Особливо ті, що адресовані не їй.
—	 Сподіваюсь, молодший брат, дитинко?
—	 Так. Молодший брат, місіс Вайштейнбергер...
—	 Це добре, дитя моє, це добре. А він хоч пристойніший?
Анна не відповіла на запитання і змінила тему. Вона вже перестала порівнювати Стенлі та Ендрю. Вони були геть різні. Хоча схоже усміхалися, схоже виражали здивування, однаково тримали руки в кишенях і очі в обох були блакитні. Але на цьому їхня схожість закінчувалась. А втім, Анна погано знала Ендрю. Спочатку вона думала, що найбільше різняться їхні характери, особистісні якості і те, як вони спілкуються з іншими людьми. Самовпевненість, зазнайство, пиха і навіть хамство Ендрю контрастували зі скромністю, навіть несміливістю Стенлі. Та найбільше її дивувало в Ендрю те, що можна було б назвати зосередженістю на самому собі. їй здавалося, що коли ця людина і сподобляє кого-небудь своєю увагою, то тільки коли її про це дуже просять. Коли це абсолютно неминуче. Як тоді, в ліфті.
Невдовзі з’ясувалося, що з висновками вона явно поквапилася. Судячи з листів, Ендрю був інший. А ще точніше — це було двоє різних людей в одній подобі. З одного боку — неприступний, самовпевнений, що ви-вищується (не тільки зростом) над іншими індивідуаліст, впевнений у власній винятковості, розумі і знаннях, а з другого — вразливий, дуже чулий, меланхолійний, замріяний, критично настроєний не стільки стосовно ін- ших, скільки до себе романтик, який у захваті від Віваль- ді, знає напам’ять вірші По, купує квіти на письмовий стіл у своєму кабінеті, щоб «мати можливість не лише бачити і чути, а й іноді доторкатися до них». Його листи ніби ілюстрували двоїстість людської природи. Ендрю відкривав у них два своїх світи. В одному він був холодним, скрупульозним ученим, який твердо йде до мети. В другому — теплим, мрійливим поетом, що прагне сильних емоцій. Правда, Анна не була впевнена, що не перебільшує. В обох своїх світах, у кожному по-своєму, Ендрю вражав її. Не лише другим, поетичним, приваб-лював — з кожним новим листом щораз більше. Вона не могла зрозуміти, яким чином він міг так чітко розділяти ці свої світи. Її батько теж був ученим, і вона знала, що таке проекти, терміни, академічні чвари і залежність від інших людей. Але ранками, в своєму кабінеті — вона була в тому впевнена, — батько був достоту таким, яким вона його бачила увечері вдома.
Окремою темою листів Ендрю була Анна. Вона не знала, як так вийшло, але, сама того не розуміючи, багато розповідала йому про себе. Він ніколи ні про що не запитував прямо. Відчував, що вона не готова говорити про війну. І мав слушність. Адже одна справа — розповідати по щось Максу Сікорському, що сидів поруч, і зовсім інше — викласти пережите на папері. Анна вважала, що не зможе описати свої переживання так, щоб Ендрю їх правильно зрозумів, навіть якщо він уміє читати між рядками. Це те саме, що книжка, погано перекладена з іншої мови. Вона знала, про що говорить. Її батько завжди боявся «втратити щось у перекладі». Тому Анна старалася по змозі не описувати своє життя в Дрездені і Кельні під час війни. А втім, про війну вона все одно судила необ’єктивно — тому що була німкою. А Ендрю не приховував своєї відрази до Гітлера і нацизму. І вона відчувала таку зневагу до німців як до народу. Він не хотів і не міг зрозуміти їхнього «мовчання», без якого не було б ні Бельзена, ні доктора Гейма, ні Аушвіца. Ендрю старався не поширювати на Анну свою ненависть. «Адже ти була ще дитиною, коли відбулися погроми сумнозвісної „кришталевої ночі“», — писав він. Та хоча він і не звинувачував її, між рядків усе одно читалося питання про те, що робили, точніше кажучи, чого не робили її батьки, батьки батьків і вся сім’я. Він мав право запитувати про це. І Анна вважала, що жодна відповідь не виправдає ні її, ні батьків, ні дідусів з бабусями. Тому вона не писала йому про безсилля свого батька, про другого бога своєї бабусі, про Лукаса в підпіллі їхньої квартири.
У якийсь момент у їхні листи проникла еротика. Очевидно, це Анна його спровокувала. Написала, що думала про нього, коли приймала душ. Просто так, без будь- якого підтексту. Вона піднялася вранці, встала під душ і думала про те, які квіти він купує і ставить у вазу на письмовому столі. І про те, як він їх торкається пальцями. Гм, можливо, в цьому і є якась еротика.
Того ранку вона справді думала тільки про квіти. Не розсувала ноги й не торкалася до себе. Вона ніколи не робила цього вранці, поспіхом. Це було необхідне їй увечері, іноді вночі. І тривалий час їй здавалося, ніби при цьому чує скрипку. А після якогось чергового листа Ен- дрю скрипка затихла. Був тільки його голос і доторки його великих долонь.
Вона не могла в усьому цьому розібратися. І не хоті-ла. Ендрю Бредфорд просто писав їй листи. А вона виходила ввечері з метро на станції у Черч-авеню в Брукпіні і, задихаючись, бігла додому. На столику в передпокої лежав конверт. Вона кидала його в сумочку, бігла по східцях нагору, скидала пальто, сідала на край ліжка і починала читати. Спершу похапцем, а потім, з сигаретою в зубах, повільно й уважно. Іноді вечорами, залежно від того, яку музику вона слухала і скільки випила вина, читала втретє. А бувало, що брала його листа з собою до ванни, роздягалася, читала його, стоячи голою, ще раз, кидаючи аркуші на підлогу, а потім ставала під душ і шепотіла його ім’я...
Вона вернулася на кухню з тацею. Стенлі стояв на драбинці і фарбував стелю. Анна підійшла до Доріс, що сиділа на підвіконні.
—	 Я ніяк не запам’ятаю, скільки ложечок цукру..
Доріс притягла її до себе.
—	 Чого хоче від тебе Ендрю? Ти нібито у фізиці не розбираєшся... — прошепотіла вона їй на вухо.
—	 Уже трохи розбираюсь. Але тільки в атомній. Чого хоче Ендрю? Точно не знаю. А чого хотів від тебе Стенлі, коли ти з ним познайомилась?
—	 Хотів мене трахнути...
—	 А ти?
—	 Я хотіла того ж...
Анна розсміялась. Притиснулась до Доріс і погладила її по спині.
—	 Я побачуся з ним через два дні. У неділю. От і спитаю, чого він насправді від мене хоче.
—	 А ти чого б хотіла? — спитала Доріс.
—	 Того ж...
Нью-Йорк, Манхеттен, вечір, неділя,
17 лютого 1946 року
Цього дня все мало бути особливим. Анна прокинулася рано вранці. Не стала слухати радіо. Сьогодні її не цікавило, що відбувається в світі. Вона пила каву і фарбувала нігті червоним лаком. Потім стала перед шафою і вибрала «ту саму сукню». Потім задзвонив телефон. Вона не взяла слухавку. Навіть якщо це телефонував Ендрю, вона не хотіла його слухати. Адже він міг сказати, що не приїде сьогодні до Нью-Йорка. А вона ні за що в світі не хотіла б таке почути. Вона надто довго чекала цього дня. Але телефонував не Ендрю. Вона була впевнена.
Анна вийшла з дому. Поїхала на метро в Грінпойнт. Лише «пані Зося» могла спорудити зачіску з її волосся. їй подобалося бувати у «пані Зосі», подобалося, як та називає її по-польському: «кохана Аня». Бабуся Марта теж так її називала. Йдучи, Анна завжди старалася сказати: «Дзенькує, пані Зосю».
З Грінпойнта вона поїхала на Манхеттен. Ендрю мав прилетіти близько четвертої години дня. Враховуючи затори на дорозі з аеропорту, він не потрапить на Манхеттен раніше п’ятої. У неї в запасі було багато часу. В редакції панував спокій. Там були тільки чергові з різних відділів і кілька дівчат у «машинному відділенні», Анна сіла за стіл і почала проглядати робочий план на наступний тиждень, але не могла зосередитись. Вона відчувала хвилювання. У нижній шухляді столу Стенлі знайшла пляшку віскі. Раптом задзвонив телефон.
—	 Бляйбтрой. «Нью-Йорк Тайме». Чим можу допомогти?
—	 Ти тут, серденько? Я так і думав, — почула вона в слухавці Артурів голос. — Адріана спустошує крамниці на П’ятій авеню. Шкода витрачати на це неділю, та що вдієш. Такі часи настали. У мене до тебе справа. Знайдеш для мене час?
—	 Як ти можеш запитувати? — відповіла вона.
їй стало не по собі. У Артура є до неї справа у неділю? До того ж особиста? Сьогодні це ніяк не входило в її плани. Сьогодні для неї існував тільки Ендрю. Вона налила собі подвійну порцію віскі.
Артур з’явився через годину. Він увійшов до кабінету з паперовою торбою в одній руці і довгим рулоном у другій. Перш ніж зачинити двері, пересвідчився, що в сусідніх кабінетах нікого немає.
—	 Анно, ти мені якось говорила, що любиш подорожувати. Тобі це все ще подобається? Розумієш, сказав він, дивлячись їй в очі, — останнім часом людей значно поменшало, тому що за дивним збігом обставин багато хто виїхав звідси в теплі країни.
—	 Наскільки теплі? — спитала вона з цікавістю.
Якщо вже Артур згадав Вашингтон, виходить, справа
серйозна.
—	 У дуже теплі, — відповів Артур і почав розгорта-ти рулон. — Я купив карту, два атласи і кілька книжок про цю країну, — сказав він, показуючи на паперову торбу.
Він розгорнув карту на підлозі і взяв до рук олівець.
—	 Вони поїхали сюди, — сказав він, намалювавши еліпс навколо кількох невеликих жовтих цяток на голубому тлі Тихого океану.
—	 Далеко...
—	 Атож. Чотирнадцять годин на цивільному літаку з Каліфорнії до Гавайських островів, а потім на військовому бомбардувальнику Б-29 ще близько двох з половиною тисяч миль на південний захід. Маршаллові острови. Сподіваюсь, там ти ще відпустку не проводила? — засміявся він.
—	 Артуре, ти хочеш оплатити мені турпоїздку? — спитала вона.
—	 Саме так, Анно. Я подумав, що ти так багато останнім часом працюєш, а погода тут останнім часом зіпсувалась. Полетиш туди, позасмагаєш трохи, зробиш кілька гарних фото. Що думаєш?
—	 А чому саме туди, Артуре? — спитала вона серйозно.
—	 Тому, що коли туди літають засмагати чинуші з Вашингтона і Пентагону, значить, там щось має статися. Мені хотілося б знати, що саме. Віза туди не потрібна, після війни у Тихому океані це наші острови. Ти потрапиш туди без проблем. Я вже все перевірив. Я подбав також про...
—	 Коли? — перервала вона його.
—	 У середу можеш? — відповів він, не кліпнувши оком.
Анна опустилася на коліна, торкнулася пальцем жовтих цяток на карті. Потім підвелася на ноги.
—	 У середу, гм... — пробурмотіла вона швидше самій собі, ніж йому. — А вранці чи ввечері?
Артур повернувся і підійшов до столу. Хвилину стояв до неї спиною. Вона побачила, що він витягнув з кишені носовичок.
—	 Адріана вважає, — нарешті відповів він, не дивлячись на неї, — що мені не можна просити тебе про це, що я не маю на це права. Після того, що ти пережила, я маю тримати тебе подалі від Пентагону, бомбардувальників і політики. А ти питаєш, у середу ввечері чи вранці...
Він повернувся до неї, і вона помітила, що в нього почервоніли очі.
—	 Деталі обговоримо завтра. І не розказуй нікому про нашу розмову. Всі взнають про це, коли ти опинишся там. А тепер я піду, мене чекає Адріана.
Він уже виходив, коли вона зупинила його:
—	 Артуре, на цій карті ти зазначив кілька островів. Як називається той, на який я полечу?
—	 Бікіні.
Вона відійшла до вікна. Закурила. Потім повернулася до столу, взяла фотоапарат і підійшла до карти. Зняла взуття і встала, розставивши ноги, над тим місцем, яке відзначив Артур. Присунула об’єктив до поверхні карти. Натиснула кнопку затвора. Бікіні, подумала вона. У неї не було жодних асоціацій з цим словом. Вона взяла торбу з книжками, що приніс Артур. Погортала їх, роздивляючись фотографії, проглянула сторінки атласа. Вона відчувала збудження, але не таке, як уранці.
Коли подзвонив Ендрю, Анна все ще читала. Він чекав її внизу, біля будинку редакції. Вона швидко підійшла до шафи, підфарбувала губи і побризкала долоні і шию парфумами. У ліфті поправила зачіску. Ендрю вона побачила крізь скляні двері. Якою буде їхня зустріч? Вони бачилися всього двічі. І щоразу вона з ним сварилася. Але тепер це був інший Ендрю. Вона вже добре знала його з листів. Вони писали одне одному про дуже інтимні речі, та одна справа писати, і зовсім інша — зустрітися віч-на-віч, пам’ятаючи про те, що було написано. Анна затрималася біля дверей і якийсь час спостерігала Ендрю. У розстебнутому пальті з піднятим коміром, без шарфа, у білій сорочці. У капелюсі він здавався ще вищим, ніж їй уявлявся ра-ніше. Він тримав у руці маленький букет квітів і нервово озирався довкола. Вона вийшла і стала біля дверей. Він помітив її, але вона не зрушила з місця. Він повільно підійшов, зняв капелюха і зніяковіло простягнув їй букет.
—	 Анно... здрастуй. Нарешті, — сказав він, дивлячись їй в очі.
Вона часто намагалась уявити собі, як звучить його голос, коли він вимовляє її ім’я. Вигляд у нього зараз був як у Гіннера, коли вони вперше зустрілися біля ставка в парку Цвінгертейх у Дрездені...
—	 Ходімо, нас чекає таксі, — сказав Ендрю, показуючи рукою на жовтий автомобіль, що стояв біля тротуару, і почав був спускатися сходами, але, ступивши кілька кроків, озирнувся.
Вона не рушила за ним. Він вернувся і підійшов до неї, злякано спитав:
—	 Щось сталося?
—	 Поцілуй мене, будь ласка. Зараз... — прошепотіла вона.
Він доторкнувся долонею до її щоки, обережно прибрав з лоба пасмо волосся. Взяв широкою долонею за потилицю, притягнув її голову до своїх губів і ніжно поцілував у повіки. Вона відкинула голову і завмерла, відчувши на шиї його дихання. Він узяв її за руку і повів за собою. Вони сіли в таксі.
—	 їдьте у Вілледж. Поспішати не обов’язково! — крикнув він водієві.
—	 Грінвіч Вілледж? — перепитав таксист.
—	 Саме так.
—	 А якщо точніше, сер?
—	 До ресторану.
—	 Але до якого, містере? — розсміявся водій.
—	 Як це до якого? До найкращого.
—	 «Венгард» підійде, сер?
Анна сиділа, притиснувшись до Ендрю, і прислухалася до розмови. Коли таксист вимовив назву ресторану, вона згадала розмову з Доріс. Так! Це там, у «Венгарді», Стенлі напоїв Доріс, і вона «використала» його спершу в таксі, а потім у ліфті.
—	 Поїхали, я знаю це місце. З розповідей, — шепнула вона Ендрю.
Вони рушили. Він цілував її лоб, і волосся, і руки. Вона трохи піднялася з сидіння, підняла сукню і сіла до нього на коліна. Облизала пальці і пестила ними його губи. Він заплющив очі. Відкрив рот. Вона повільно проштовхнула свій язик крізь зуби. Він легенько прикусив його. Потім він кусав уже тільки її губи. Вона зсунулася з його колін, коли таксі зупинилось.
«Вілледж Венгард» насправді важко було назвати рестораном. Вони увійшли в задимлене приміщення, що нагадувало бомбосховище. Слідом за офіціантом протиснулися між круглими столиками і посідали навпроти невеликого майданчика, освітленого софітами. Анна згадала, що Доріс споминала про музику. Ендрю був трохи приголомшений.
—	 Анна, ти впевнена, що ти хочеш тут залишитись? — запитав він, озираючи залу.
Вона не встигла йому відповісти. На сцені з’явився чоловік у смокінгу і повідомив:
—	 Тільки для вас співає незрівнянна Біллі Холідей.
Пролунали оплески. Анні було знайоме це ім’я. Його
знав кожен, хто слухав радіо в Нью-Йорку. Вона взяла Ендрю за руку. На сцену вийшла негритянка із вплетеними у волосся квітами. Вона клацнула пальцями, давши знак піаністові, підійшла до мікрофона і прошепотіла: «Good morning, heatache...». Анна знала слова цієї пісні. Останнім часом під неї вона писала йому листи! Вона ще міцніше стиснула його руку, встала і заспівала разом із залою:
Good morning, heartache,
You old gloomy light.
Good morning, heartache,
Though we said goodbye last night .
Анна оглянулась на Ендрю. Він сидів і дивився на неї вражено. Вона опустилася на підлогу і поклала голову йому на коліна.
—	 Ендрю, я так довго тебе чекала...
Біллі Холідей виходила на сцену ще кілька разів. Анна курила одну сигарету за одною. Вони пили вино і розмовляли. Іноді Ендрю нахилявся і цілував її. Просто так. Коли він говорив, вона дивилася на його руки. Час від часу, особливо коли говорив про свою фізику, Ендрю вимовляв слова, яких вона не розуміла. Тоді Анна переривала його, а він спокійно пояснював їй їхнє значення. Саме в такі моменти у нього були найблакитніші в світі очі. Іноді, прикидаючись, що слухає, Анна розмірковувала, чи не доторкнутися до нього під столом ногою. Та щоразу щось її стримувало. Пролунали гучні оплески. Холідей співала прощальну пісню. Анна встала, подала Ендрю руку, і вони вийшли танцювати.
Good morning, heartache,
You old gloomy light.
Good morning, heartache,
Though we said goodbye last night.
Він цілував її волосся. Вона притиснулась до нього. Заплющила очі...
Вони танцювали, притиснувшись одне до одного, і їй здавалося, що це її перший бал. Все крутилося у неї перед очима. І черепи, і труни, і плаваючі свічки, і його лице, і його скрипка. Коли несподівано запала тиша, і краплі поту, що спливали з його обличчя, змішалися на губах з її слізьми, вона схилила перед ним голову і розгублено огледілась, ніби сподіваючись побачити когось із близьких...
Коли повернулися за столик, вони замовили віскі.
—	 Краще ірландське! — крикнула Анна услід офіціантові.
З «Віледж Венгард» вони вийшли далеко за північ. Анна з насолодою вдихнула свіже повітря. Біля Бруклінсь- кого мосту Ендрю запитав її, чому вона плакала під час танцю. За Бруклінським мостом вона відповіла, що плакала, тому що чула скрипку. Ендрю здивувався, коли вона сказала, що тільки скрипку й чула. На Флетбуш-авеню він спитав, що буде з ними далі. Анна не знала.
У парку з платанами і кленами, навпроти її дому, вони сіли на лавку.
—	 Ти любиш кішок, Ендрю? — спитала раптом Анна.
—	 Не знаю. Я не особливо полюбляв наших котів у Санбері. А Мефістофель мене не любить. А чому ти спитала?
—	 Просто так, — відповіла Анна, взявши його за руку.
Вони поцілувалися. Він засунув руку у витин сукні і
доторкнувся до її грудей, до сосків. Вона заплющила очі.
—	 Ти напишеш мені завтра? — спитала вона.
—	 Я напишу ще сьогодні, — прошепотів він.
—	 У мене новий проект у «Тайме», я на якийсь час виїду з міста.
—	 Надовго?
—	 Точно не знаю. Мені зараз не хочеться про це...
—	 Я теж поїду, це вже давно заплановано, ми працюємо над...
—	 Я хочу тебе, Ендрю, — прошепотіла вона, не давши йому закінчити фразу.
Анна підняла сукню і ріла Ендрю на коліна верхи. Розстебнула йому пасок штанів. Він вище підняв її сукню, а вона широко розставила ноги.
—	 Я хочу тебе Ендрю, дуже-Дуже... — повторювала вона.
Вона знову чула скрипку...
Раптом проскакує іскра, доторки, пристрасть, поцілунки, хвилина, мить, вологі губи, переплетіння доль, плутані думки і ще більше плутані почуття. І світ, що пульсує життям, пробуджений весною, одурманений травнем, усе живе, біжить, мчить далі, а вони перебувають тут і зараз. Загубитися, нічого при цьому не втрачаючи. Просто цілком і повністю розчинитися в цій миті...
Вони попрощалися біля дому Астрід, але Ендрю не йшов. Анна цілувала його, бігла вгору східцями і за мить спускалася знову. Нарешті вона прошепотіла:
— Ендрю, тобі час. Іди. Інакше я зовсім втрачу голову. А я цього не хочу. Не сьогодні. Йди. І напиши мені...
Заснути вона не змогла. Коли вже почало світати, пі-дійшла до вікна. Дивилася на порожню лаву в парку з платанами й тихенько наспівувала:
Good morning, heartache,
You old gloomy light.
Good morning, heartache,
Though we said goodbye last night.
Нью-Йорк, Бруклін, ранок, понеділок,
18 лютого 1946 року
Анна заснула тільки о шостій ранку, а будильник був накручений на сьому, і дзвінка вона не почула. Підхопилася тільки о десятій і розсердилась на себе: вона не любила приходити до редакції пізніше за Стенлі. До того ж сьогодні Артур збирався поговорити з нею про Бікіні. Щоб прийти до тями, вона прийняла контрастний душ.
Ця ніч була такою довгою. Чудесно довгою. Анна вийшла з душу й подивилась у дзеркало. Губи розпухли від поцілунків. Вона усміхнулась. Під очима залягли тіні, але це нестрашно. Таке часто траплялося, коли вона працювала до пізньої ночі, багато курила або плакала.
Вона збігла сходами вниз. Астрід, вбрана в рожевий шовковий пеньюар, з папільйотками у волоссі, стояла на порозі вітальні і суворо картала молоду негритянку, яка, стоячи навколішках, розшарпаною ганчіркою протирала паркет у передпокої.
—	 Ну, дитинко, влаштувала ти нам сьогодні нічку, — з докором сказала Анні Астрід. — Якщо тобі подобається бігати до своїх коханців сходами туди-сюди, поміняй хоча б взуття! Ти стукала підборами, як п’яний коваль по ковадлу. Я не могла спати. І мої пожильці, мабуть, теж...
—	 Вибачте, місіс Вайштейнбергер. Я не подумала...
—	 Та гаразд, гаразд. Але наступного разу пам’ятай про це, — перервала її Астрід. — Постривай, не тікай, це ще не все, дитинко. Під ранок сюди вернувся цей велетень, з яким ти безсоромно всю ніч цілувалася. Просунув у шпарину під дверима конверт. Його знайшла мала Бет- ті, — вона показала на негритянку. — Видно, ти здорово закрутила йому голову. А ти не підслухуй, три дужче, як я сказала! — прикрикнула вона на служницю, яка, почувши своє ім’я, підняла голову і завмерла з ганчіркою в руках.
—	 Конверт? — здивувалась Анна.
—	 Так, конверт, дитинко. Тепер ти одержуєш листи вже двічі на день, — відповіла Астрід і витягла конверт з кишені пеньюара.
Анна впізнала почерк Ендрю. Вона швидко спустилася східцями на тротуар, перейшла вулицю і, сівши на краєчок вологої від роси лави в парку, відкрила конверт.
Нью-Йорк, Манхеттен, 18лютого 1946року
Анно,
Я згадую кожну мить цієї ночі...
Вперше в житті я скучаю...
Вперше в житті я хотів би назвати те, що відчуваю, визначити це, дати цьому назву.
Але тебе неможливо описати. Немає такого рівняння, такої формули, яка, нехай навіть приблизно, передбачить, якою ти будеш наступної секунди. Ти дика, божевільна, смілива, розумна, наївна, романтична, ділова, інфантильна, доросла, цнотлива, розгнуздана, делікатна, слабка і сильна, владна і беззахисна, весела й зажурена. І все це перемішано, все пульсує і бореться в тобі. Надто багато умов, що суперечать одна одній, надто багато змінних. Для фізика тим більше. Ти єдина, незвичайна...
Я вертався безлюдними вулицями Нью-Йорка до готелю і знову переживав кожну хвилину, проведену з тобою. І уявляв собі наше майбутнє. І хвилювався. Адже ти можеш відмовитися дарувати мені свій час. Чому ти повинна дарувати його саме мені? Я був схвильований, як юнак після першого побачення. Дорогою я прийняв багато важливих рішень. Я буду поруч з тобою, я зроблю все, щоб бути поруч. Я стану вивчати твій світ. Я навчуся фотографувати, вивчу німецьку, почну прислухатися до інших думок і відхо-дити в тінь. І навчуся грати на скрипці. Навчуся...
Я не міг заснути. І не хотів засинати. Мені вже багато років не сняться сни. Тому я боявся, що ти не прийдеш до мене уві сні. Я боявся заснути, тому що не хотів розлучатися з тобою. І почав писати цього листа. За хвилину мій водій, той, у якого дві Агнес, повезе мене в Бруклін. Я підійду до східців, якими ти збігла до мене. Ще раз почую, як ти говориш: «Я втрачаю голову. Не хочу цього. Не сьогодні...» — і просуну листа під двері.
У мене дуже важливий проект у дальніх краях. Я писатиму тобі. А потім ? Потім я повернуся. До тебе.
Ендрю
Р. Б. Я не раз думав про те, що таке кохання. Знаю, я видамся тобі диваком з цим моїм прагненням давати всьому визначення. Але такий вже я є. Я думаю, що кохання — це найпрекрасніший і найважливіший вид прагнення знань. Все, що я робив і роблю в житті, відбувалось і відбувається саме з цієї причини. Я ніколи ще не прагнув пізнати жінку так, як хочу пізнати тебе...
Анна сиділа на лаві, притискаючи листа до грудей. До неї підійшов худий кіт. Він терся об'її черевики і голосно нявкав. Вона простягла до нього руку. Кіт заплигнув на лавку і подивився на неї...
Розумієш, Карафко, я не можу, я не годна за один день одержати стільки щастя, — говорила вона, ковтаючи сльози, — стільки в мені не поміститься...
Анна приїхала до редакції близько полудня. Стенлі ще не було. Як тільки вона сіла за стіл, до кабінету увійшла Лайза.
—	 Стенлі в лікарні, — сказала вона, причинивши за собою двері.
—	 У лікарні?! — з жахом вигукнула Анна.
—	 У Доріс ускладнення. Це почалося у неділю ввечері. Але зараз їй уже краще. Вона пробуде в лікарні тижнів зо два.
—	 Боже мій...
—	 Спокійно, Анно. Все добре. Артур залишив для тебе вказівки. Уважно вивчи все, що тут написано, — сказала Лайза і поклала перед Анною сірий паперовий пакет, перев’язаний червоною стрічкою. — Хоча я вважаю, що Артур не повинен тебе про це просити, не повинен! — додала вона, виходячи з кімнати.
Очевидно, Лайза теж прочитала «керівництво до дії» — попри те, що червона стрічка означала, що інформація призначена тільки адресатові. Такий самий пакет лежав на столі Стенлі. Але Лайза «своя» людина, їй можна.
Анна набрала домапщій номер Стенлі. Ніхто не брав слухавку. Тоді вона подзвонила Лайзі. Та не знала, в якій лікарні лежить Доріс, але обіцяла дізнатися і повідомити. Анна розв’язала червону стрічку і дістала з конверта все, що там лежало. Два квитки на літка «Пан-Амерікен». З Нью-Йорка в Чикаго, а звідти через чотири години в Лос-Анджелес. На Гавайські острови вона мала летіти рейсом «Алоха Ейрлайнс». На пересадку в Лос-Анджелесі у неї буде лише одна годна. Через чотирнадцять чи п’ятнадцять годин, залежно від погоди, вона має приземлитися в Гонолулу. Там її зустріне лейтенант Берні Кольє і відвезе на аеродром військової бази Хікем. Це недалеко, в межах округу Гонолулу. Звідти на військовому Б-29 вона полетать до Маджуро, столиці Маршаллових Островів. Військові не зазначають ні час вильоту, ні тривалість польоту. Від лейтенанта Кольє вона дізнається, як з Маджуро, столиці країни, її доставлять на атол Бікіні. Очевидно, місцевим рейсом. Усі перельоти оплачені, як і проживання Анни на атолі. Кольє має передати їй усі документи, що підтверджують це. Повернення з Бікіні в деталях обумовити не вдалося. Анні доведеться обговорити це з представником американських властей на місці. Вона повинна обмежити свій багаж однією, бажано невеликою, валізою. Малоймовірно, що в Маджуро у неї буде можливість придбати плівку. Тому слід узяти з собою все необхідне. Сьогодні на Бікіні 80° за Фаренгейтом (29° за Цельсієм), дощ. Але в середу обіцяють ясну погоду. Після приземлення в Маджуро у Анни, швидше за все, більше не буде можливості зв’язатися з редакцією. Там усім за-правляють військові, вона має бути дуже обережною...
Анна склала все назад у конверт і сховала його в шухляду стола. Отже, вона летить у середу, о чотирнадцятій годині вісім хвилин, з аеропорта «Ла-Гуардіа» в Чикаго. Добре, що все це з’ясувалося заздалегідь, адже листоноша приходить у дім Астрід не раніше одинадцятої ранку...
Вона вирішила лишитися в редакції і дочекатися Стенлі. Близько шостої зателефонував Артур. З Вашингтона. Але вона тут-таки згадала про двох Агнес водія Ен- дрю Бредфорда.
—	 Артуре, — сказала вона тихо в слухавку.
—	 Доню, так уже вийшло, мені довелося поїхати. Лайза передала тобі конверт? Знаєш, з’ясувалося, що в середу увечері рейсу не буде. Це не надто ускладнює тобі життя?
—	 Артуре, ти мусиш бути тут! Ти ж хотів поцілувати мене на прощання.
—	 Поцілувати... — пробурмотів він і замовк на деякий час. — Коли щось піде не так, ти там не затримуйся. Але постарайся сфотографувати те, що військові нікому не хотіли б показувати. Як у Дрездені. Зроби фото і зразу вертайся. Я послав телеграму в Маджуро. Якщо полковник не подбає про тебе, його чекають великі неприємності. І не тільки від мене. Лайза передасть тобі його координати. Повертайся швидше...
Стенлі появився в редакції тільки пізно ввечері. Анна відчула, що від нього пахне алкоголем. Не знімаючи пальта, він сів на краєчок стола. Вона підійшла до нього і простягла припалену сигарету.
—	 Що відбувається, Стенлі? Чому ти випив? — спитала вона.
—	 Вночі у Доріс почалася кровотеча. Я дуже злякався.
—	 Відвези мене до неї.
—	 Туди нікого не пускають.
—	 У неї там є телефон?
—	 Нема...
—	 Напиши, будь ласка, адресу лікарні, — Анна взяла зі столу аркуш паперу.
—	 їдь до неї вранці. Зроби що-небудь. Проберися. Вона питала про тебе. У тебе є горілка?
—	 Немає, — збрехала Анна.
—	 Я не полечу з тобою на Бікіні. Пробач. Не можу. Тепер це тільки твоє завдання. У середу я одвезу тебе в аеропорт. Анно, у тебе точно немає горілки?
—	 Стенлі, не примушуй мене брехати вдруге. Я не дам тобі горілки. Доріс ніколи б мені цього не подарувала.
До лікарні Анна приїхала близько десятої вечора, купивши в аптеці кілька упаковок бинтів і обмотавши ними голову. Охоронець пропустив її без зайвих питань. На п’ятому поверсі вона зірвала бинти і швидко пішла коридором, заглядаючи в усі палати. Доріс вона знайшла в палаті одразу за яскраво освітленою кімнатою медсестер.
—	 Я дуже злякалася, — зізналась їй Доріс. — Ми так чекаємо на нашу крихітку, Аню. Стенлі її вже любить. Він притискається губами до мого живота і розмовляє з нею. Навіть про мене забуває, тільки з нею і розмовляє, як одержимий. Він дуже чекає на неї. Нам так страшно! І тебе я не бачила вже два дні, — прошепотіла Доріс.
Анна сіла на край ліжка і ніжно погладила її руку.
—	 Пробач, Доріс. Ці два дні, либонь, були найважливішими в моєму житті. А тепер я мушу їхати, так вийшло. Стенлі знає. Правда, він зараз не в собі. Він тебе любить до нестями. Стенлі Бредфорд може любити тільки незвичайну жінку. їж фрукти, пий багато молока, бережи себе і не читай сумні книжки. І не дозволяй Стенлі пити. Якщо ти йому заборониш, він покине. Заборони йому...
У цей момент до палати зайшла медсестра й увімкнула світло.
—	 Що ви тут робити?! — обурено вигукнула вона.
—	 Розмовляю з подругою. Це для неї набагато важливіше, ніж ваші пігулки.
—	 Хто вас сюди впустив?! Ідіть негайно!
Анна поцілувала Доріс і вийшла. У метро, дорогою додому, вона думала про те, що таке любов. Як назвав це Ендрю? «Найпрекрасніший і найважливіший вид жадоби знань», якось так. Вона розуміла, чого прагне Стенлі. Кохана жінка має народити йому дитину. А ось чого прагне Адріана від Артура після стількох років спільного життя? Чого прагнула бабуся Марта, проживши з дідусем кілька десятків років? Вони ж, мабуть, усе одне про одного знали. Чи не все? Можливо, їм все ще було цікаво, що їх чекає? Що чекає й одного, й іншу, адже вони щодня прокидалися поруч. їх обох. Можливо, саме заради цього люди прагнуть бути разом?
Вийшовши з метро на станції у Черч-авеню, Анна пішла в парк. Сіла на улюблену лавку і раптом зрозуміла, що їй дуже хочеться вирізати на ній складаним ножиком: «Це найважливіша лавка в світі». Тут з’явився кіт. Кіт муркав і терся об її ноги.
—	 Я лечу на Бікіні. Ти знаєш, де це? Не знаєш. Я й сама ще точно не знаю, — сказала йому Анна. — Але я повернуся. А ти знаєш, де Дрезден? Теж не знаєш...
Вона встала і перейшла вулицю. Кіт ішов за нею слі-дом...
Тієї ночі вона знову не могла заснути. Перечитала всі листи Ендрю, потім довго розглядала атлас. Вела пальцем від Європи до Америки, від Дрездена до Кельна, з Кельна в Люксембург, з Люксембурга в Нью-Йорк. З Нью-Йорка на Гаваї, з Гаваїв на Бікіні. З Бікіні в Дрезден. Потім пройшла всю цю трасу одним рухом руки. Важко було повірити, що через кілька годин це станеться наяву. Потім вона ще раз перечитала листи Ендрю, а вже під ранок сіла на підвіконня, закурила й довго дивилася на їхню лавку...
Нью-Йорк, Бруклін, полудень, середа,
20 лютого 1946 року
Стенлі під’їхав до дому Астрід близько дванадцятої. Анна чекала на порозі листоношу. їй хотілося бути впевненою, що все гаразд. Але листа від Ендрю не було. Речі вона спакувала ще ввечері, в маленьку валізку. Вертаючись із редакції, пройшлася по крамницях на Манхеттені в пошуках купального костюма. Макс Сікорський приготував для неї пакет з плівками. Лайза за дорученням Артура купила два додаткових об’єктиви для фотоапарата, кожен був в окремому шкіряному футлярі. У неї було з собою все необхідне. Попрощалася вона тільки з Максом і Лайзою. Більше нікому не сказала, що їде, щоб не бре-хати про мету поїздки. Артурові було важливо зберегти все у таємниці, тому навіть зустрічі з Астрід вона постаралася уникнути.
Дорогою в аеропорт Анна попросила Стенлі зупини-тися біля польської крамниці в Грінпойнті. Купила там дві пляшки горілйи. Одну, велику, поклала до валізи, а маленьку — до сумочки. Вони говорили по Доріс. Кровотеча у неї припинилася, але їй належало лишати-ся під наглядом лікарів ще як мінімум два тижні. Лікарі не знали причин ускладнень, але сподівалися на краще.
— Я так жду цієї дитини! — зізнався Стенлі.
Анна присунулась до нього й поклала голову йому на плече.
—	 Стенлі, пам’ятаєш, як ми з тобою їхали у Фіндельн? А того щербатого вартового в Конці? А стрілянину? Я тоді так боялася, що з тобою щось станеться, і я лишуся сама. Це було зовсім недавно, Стенлі...
—	 Пам’ятаю, Анно. Іноді мені це сниться. Я все пам’ятаю. І те, як ти раптом запитала мене: «Тебе любить яка-небудь жінка? Крім матері і сестер? Ти гладив її лоб і волосся, як мої зараз? Вона любить тебе? І сказала тобі про це? Вона встигла тобі це сказати?» Знаєш, тепер я щовечора перед сном гладжу лоб і волосся Доріс. І кажу їй, що люблю її. Щовечора. Після тієї поїздки в Європу я навчився боятися, що можу не встигнути сказати їй це...
—	 Повторюй їй ці слова, Стенлі. Якомога частіше. Особливо зараз, — сказала Анна, цілуючи його в щоку.
Невдовзі вони вже були в аеропорту. Стали в чергу біля виходу з написом «Чикаго». Мовчали. Співробітник «Пан-Амерікен», одягнений у синю форму, перевірив квиток. Анна повернулася до Стенлі й тихо сказала:
—	 Скажи, що ти хочеш чаю, Стенлі. Скажи, що хочеш...
Він обняв її.
—	 Анно, ти обіцяла, що не плакатимеш. Ми ж домовились. Ти пам’ятаєш?
Вона заплющила очі й почула свій голос, що долинав звідкілясь здалеку...
— Маркусе, ну що ти! Адже ми ще в саду Цейсів домовилися, ти забув? Я не плачу. Це просто соломинка в око попала. Я, правда, не плачу...
Анна взяла валізу й ступила за скляні двері. Молодий чорношкірий хлопець у синьому халаті прийняв у неї валізу й поставив на підлогу. Біля трапа вона обернулася. Стенлі стояв за скляними дверима і нервово погладжував рукою волосся. Видно, це в них родинне, подумала вона, згадавши, що Ендрю робив те саме, коли питав її, що з ними буде далі. Стюардеса провела Анну до її місця в літаку.
Маршалові Острови, атол Бікіні, ранній ранок, п’ятниця, 22 лютого 1946 року
У Гонолулу її зустрічав лейтенант Берні Кольє. На шматку картона він написав: «Mrs. Faithful», «пані Вір-на». Як потім з’ясувалося, це був жарт, але Анна його не зрозуміла. Вона пройшла повз огрядного військового у синьому мундирі з табличкою «Mrs. Faithful» і години дві сиділа, перелякана, на дерев’яній лавці. Коли зал аеропорту спорожнів, він підійшов до неї і спитав, чи це не вона прилетіла з Нью-Йорка і чекає на рейс до Маджуро. І показав картонку з написом «Mrs. Faithful». Він вважав, що, переклавши англійською її прізвище, продемонстрував знання німецької мови, небувале почуття гумору й надзвичайну гостинність. Анні він не сподобався: у нього було брудне волосся і пальці з жалобною облямівкою під нігтями, і ще від нього тхнуло потом і пивом.
Потім вони їхали у тряскому військовому джипі на військову базу. За час поїздки лейтенант Берні Кольє випив ще три пляшки пива й кілька разів запропонував Анні хильнути. Йому, певне, здавалося, що він розважає її розмовою, хоча насправді він заважав їй думати і дивитись на дорогу. Крім тога, він чомусь весь час грубо знущався над молодим рядовим, що керував автомобілем. Нарешті Анна не витримала.
—	 Знаєте що, пане Кольє? — прошепотіла вона, схилившись до нього.
Він відірвався від пляшки пива і грайливим тоном відповів:
—	 Я знаю майже все, але це ще ні, міс...
—	 Ось зараз і взнаєте, Берні, — кивнула вона. — Ти взнаєш усю правду, Берні. Я в своєму житті зустрічала кілька американських офіцерів, у Німеччині і Штатах. Але жоден, повір, жоден, — вона ще ближче нахилилася до його вуха, — не був... — вона втягнула повітря в легені й голосно крикнула: — таким мерзенним, смердючим і брудним козлом, як ти! Жоден!
Лейтенант Кольє різко відсунувся і облився пивом. Хвилину він голосно сопів. Потім почав сварити водія. А потім нарешті замовк.
У Хікемі він навіть не вийшов з машини, щоб допо-могти Анні, і не дозволив вийти водієві. Вона забрала свою валізу, попрощалася з водієм і рушила до військового літака, що стояв на злітній смузі. Точнісінько таким вони летіли зі Стенлі з Європи в Нью-Йорк. Вона піднялася на борт. Місце за занавіскою було вільне. Анна сіла, притискаючи до себе фотоапарат. За кілька хвилин пролунав уже знайомий шум двигунів. Вони злетіли. Анна стомилась, але напруження все ще було великим. Вона відкрила пляшку горілки. Зробила кілька ковтків і постаралася заснути...
У Маджуро вони приземлились, коли було вже темно. Мандруючи на захід, вони наздоганяли час. Майже весь час польоту від Лос-Анджелеса тривала ніч, найдовша в її житті. Коли Анна вийшла з літака, було спекотно й волого. На смугу вивантажили вантаж. Вона зняла пальто, потім светр. І лишилася в самому ліфчику. Молодий чоловік, що стояв поруч, подивився на неї, як на прибульця з іншої планети. Вона відкрила валізу й дістала ситцеву блузку. Знявши ліфчик, Анна наділа блузку. Нарешті до літака під’їхала вантажівка, в неї повантажили їхній вантаж. Вантажівка поїхала. Анна пішла разом з військовими до маленької дерев’яної будівлі з дахом з пальмового листя. Відвезти пасажирів, що прибули «в порт», мав рикша. З’ясувалося, що рикша — це звичайний велосипедист, до велосипеда якого прикріплена маленька коляска, де може ледве поміститися одна валіза. Анна сіла на багажник і обняла худого юнака за стан. Вони рушили. Заплющивши очі, вона згадала, як Гіннер возив її на велосипеді по двору на Грюнерштрасе...
Хвилин за десять вони дісталися берега. Те, що тут називали портом, нагадувало пристань для яхт на острові
Сильт. Біля дерев’яних місточків гойдався на хвилях невеликий гідролітак. Анна вчепилася в металеві поручні сидіння, коли, злітаючи, вони з виттям поскакали на хвилях.
Прокинулась вона від несподіваного поштовху: це рудоволосий хлопець у військовій формі, що сидів поруч, тицьнув її кулаком у бік. Був яскравий сонячний день. Літак заходив на посадку. Анна визирнула в ілюмінатор, схопила фотоапарат і притиснула його до шибки. Але майже одразу відсунула, подивилася ще раз. Здавалося, хтось розкидав на бірюзовому килимі величезні смарагди. Вона протерла очі. Суцільна зелень і блакить! Чудесні кольори. Потім появилася вузенька, уривчаста смужка суші, схожа на неправильне коло. Анна знову приставила до ілюмінатора об’єктив. їй дуже хотілося натиснути на кнопку, але вона передумала. Вперше в житті вона сумнівалася, що їй пощастить зафіксувати на плівку те, що бачить. Надто багато відтінків, надто красиво. їй здавалося, що апарат осліпне і знавісніє, адже він зможе передати тільки світло і тінь. Біле, чорне і безліч відтінків сірого. Ніби бракує одного виміру, і все виглядає таким плоским. Саме цього вона й добивалася досі. І поки що в неї виходило. Для всього, що знімала, вистачало білого, чорного і сірого. І вона не була готова до такого буйства барв.
Літак знижувався, описуючи дедалі вужчі кола. Там, де білий пісок суші піднімався з океану, у воді був зелено- блакитний колір, як в індійських самоцвітах. Анна бачила такі в нью-йоркському музеї. Бірюзові хвилі набігали одна на одну, скипаючи білими пінними комірцями. І їх тут-таки розбивали наступні. Анна зрозуміла, що не зуміє вхопити цю мить.
Вона була схвильована. Щось подібне вона переживала, коли розглядала з батьком картини в музеях Берліна і Дрездена. Широко відкриті від здивування очі, а потім захват. Тоді вона притискалася до батька, а він ніжно гладив її по голові. Вона взяла за руку молодого солдата, що сидів поруч. Так, мовчки тримаючись за руки, вони дивилися вниз.
Літак ударився об хвилі, підскочив і знову опустився. За хвилину вимкнули двигуни, і настала тиша. Спокійне погойдування, хлюпання води. Анна подивилася на годинник. Була 7.30 ранку, п’ятниця, 22 лютого 1946 року. Вона дісталася до Бікіні...
До літака підпливли дві військові шлюпки. До першої склали багаж, і пасажири пройшли хистким трапом у другу. Шлюпка підійшла до пляжу і сіла плоским дном на пісок. Віддалік, між пальмами, Анна помітила щось на зразок ангара.
—	 «Крос Спайкс клаб»! — радісно вигукнув рудоволосий хлопець. — Я від самого Маджуро мріяв про холодне пиво. Нарешті! Заради цього варто було теліпатися на край світу.
Солдати вискочили із шлюпки на пісок і попрямували до ангара. Анна зійшла на берег останньою. Рудоволосий хлопець взяв у неї фотоапарат і пакет з плівками, потім подав їй руку. Вона відчула м’який і теплий пісок під ногами. Її валіза самотньо загубилася серед солдатських наплічників.
—	 Ми неодмінно ще побачимось. Тут важко не зустрітися, — рудий усміхнувся їй на прощання і теж підбіг до ангара.
Анна схилилась над валізою. їй захотілося глянути на документи, які ще в Гонолулу передав їй у покритому сургучними печатками конверті лейтенант Кольє. Вона знала від Артура, що має робити. Вона повинна не тільки фотографувати, а й постаратися з’ясувати, чому цим маленьким клаптиком суші на краю світу так активно цікавляться політики і військові тепер, через півроку після закінчення війни на Тихому океані. Проте Анні не хотілося про це думати в дану хвилину. Вона страшенно стомилась і мріяла знайти тут ліжко або гамак, а ще — скупатися. їй навіть не хотілося підраховувати, скільки часу вона провела в дорозі.
Вона нахилилась і, відкривши валізу, дістала жовтогарячий конверт. Стоячи на колінах, зламала сургучні пе 
чатки. І тут у валізу впав маленький білий конверт. Анна рвучко підняла голову.
—	 Ти все-таки написав мені! — вигукнула вона, підхопившись і обнімаючи Ендрю. — Я знала, що ти напишеш, — додала вона пошепки.
Він доторкнувся губами до її волосся і ніжно поцілу-вав у лоб. Вони довго стояли, притиснувшись одне до одного. В голові у Анни роїлися тисячі запитань. Звідки тут узявся Ендрю? Саме зараз. Чому він нічого їй не сказав? Звідки взнав, що вона теж опиниться тут? І чому не сповістив, що йому це відомо? Чому?! Вона думала, що скучатиме за ним, що в неї з’явився час обдумати, що станеться з ними далі.
—	 Ендрю, ти пахнеш вітром і пляжем! — прошепотіла вона.
—	 Я все тобі розкажу, — мовив він, ніби вгадавши її думки.
—	 Розкажеш...
Вона закрила валізу. Жовтогарячий конверт її більше не цікавив. Ендрю ніс валізу, а вона йшла поруч і усміхалась. Вони увійшли в пальмовий гай і невдовзі опинились серед маленьких дерев’яних будиночків, критих висохлим пальмовим гіллям. На галявині солдати гралися з місцевими хлопчаками. Анні на мить здалося, ніби вона побачила серед них Лукаса. Ні, це був зовсім інший хлопчик, років шести, у нього було смагляве личко, великі темні очі і пухлі, наче вивернуті назовні губи, за якими ховалася щербата усмішка. Він помахав їй, коли вони про-ходили мимо. Солдати перервали гру, проводжаючи їх поглядом. Хтось багатозначно свиснув. Вона старалася не слухати, що солдати кричать їм услід. Вона ще не бачила таку юрбу військових з часів Дрездена. Ендрю, одягнений у джинси, блакитну сорочку і мокасини, був тут, здається, єдиним цивільним. Якби не він і не ці діти, можна було подумати, що вона опинилась у військовій частині або на полігоні. Артур мав слушність. Тут відбувається чи скоро відбудеться щось дуже важливе, подумала Анна.
Кімната в дерев’яному бараку, куди привів її Ендрю, була розміром з найменший туалет в редакції «Тайме» і вже точно не затишніша. Вузеньке металеве ліжко, на ньому подушка, сіра ковдра без підодіяльника, прости-радло і наволочка, складені в ідеальний квадрат, а ще столик, стілець і іржава металева шафа. Та Анні було зараз однаково: вона мріяла якнайшвидше вмитися і лягти спати.
—	 Зараз ти будь що хочеш заснути, еге ж? Але цього не можна робити, — сказав Ендрю, читаючи її думки, — постарайся протриматися до обіду. Різницю в часі найкраще переносити на ногах. Душові в кінці коридору, чоловічі й жіночі окремо. Тут є ще кілька жінок.
Вона дивилася на нього. їй усе ще не вірилося, що він поруч. Зараз він здавався ще вищим і красивішим.
—	 Ендрю, а що ти тут робиш? — запитала вона.
—	 Якщо ти почекаєш п’ятнадцять хвилин, — ухилився він від відповіді, — я покажу тобі найпрекраснішу ванну на світі. Мені треба зайти до штабу. Тільки не засинай...
Він вийшов, зачинивши за собою двері. Він мав рацію. Найбільше в світі вона хотіла спати, але спершу все-таки вмитися. Вона ніби поринула в летаргійний сон. Звуки з вікна доходили до неї уповільненими, ніби хтось невидимий програвав на низькій швидкості вінілову платівку. Вона подивилась на свої руки й подумала, що вони зовсім не такі брудні, як їй здавалось. Незастелене ліжко манило її. Тільки на хвилинку, всього на одну хвилинку, поки не вернеться Ендрю. На хвилинку. І вона заснула.
Її розбудив тріск і гучних вибух сміху. Вона підхопилася з ліжка і підбігла до вікна. Там, гомонячи й регочучи, бігла зграйка дітей. Анна спробувала збагнути, як довго вона спала. Обдивилася кімнатку. Стіни були дощані. Нефарбовані і без шпалер, вони нагадували про тимчасовий статус цього житла. У двері постукали.
—	 Вибач, що примусив чекати, — сказав Ендрю, захо- дячи. 
—	 Скажи, вже настало завтра? — спитала вона, остаточно втрачаючи відчуття часу. — Я не зрозуміла, скільки проспала: тиждень, ніч чи годину?
Він усміхнувся, підійшов до металевої шафи і дістав звідти рушник.
—	 Ходімо, я обіцяв тобі ванну, — сказав він, обнімаючи її.
Вони пройшли вузенькою смужкою землі, вкритою травою, потім по сліпучо-білому піску. Молоді, років по дев’ятнадцять, не більше, солдати при зустрічі з ними віддавали Ендрю честь як військовому, а він з усмішкою їм кивав. Анну це здивувало, вона вирішила відкласти розпитування на потім.
Нарешті вони дісталися до води. Пляж був не схожий на той, що Анна пам’ятала по острову Сильт. Вона розгублено стояла на березі. Море, яке вона бачила, було холодним, жовтувато-зеленим і іноді синім. Досі вона вважала, що це і є колір морської хвилі. А тепер виходило, що батько, показуючи їм з матір’ю природу острова Сильт, забув додати, що вони розглядають світ, забарвлений сепією. Тут, на пляжі Бікіні, вода була аквамариновою, як камінь на каблучці бабусі Марти. Анна,замислилась і спробувала згадати всі відомі їй відтінки блакитного.
А Ендрю вже кликав її з води, розмахуючи руками. Вона вперше бачила його без сорочки, краватки і піджака, і тепер виразно спостерегла, що він молодший від Стенді. Вона розіпнула ґудзийі зеленої блузки і дозволила спідниці сповзти на пісок. На мить задумалась, чи не зняти кремову комбінацію і трусики, але зняла тільки трусики і зайшла у воду майже по пояс. Мокра тканина обліпила тіло. Вона розкинула руки й занурилась. Коли підійшла до Ендрю, вода все ще була їй по пояс. Ендрю усміхався. Анна відчула, що він розглядає її груди.
—	 Ти не носиш ліфчик, — сказав він тихо.
Вона схрестила руки, прикривши груди, але потім опустила їх і попливла. їй пригадався вечір на балтійському березі, проведений з батьками...
Спершу, сидячи на піску, вони милувалися заходом сонця. Потім довго гуляли. Батько цілував і обнімав маму. Коли споночіло і пляж збезлюднів, батьки вклали по-соловілу Анну на лежак і побігли до моря. Мати по дорозі скидала одяг, ніби вони були там самі, і сміялася. Власне , вони і були самі. Анна згорнулася в клубочок і прикидалася, що спить, поки насправді не задрімала. Батьки так любили одне одного! Потім батько вийшов з води, збігав по рушник і вернувся до дружини. Коли Анна знову розплющила очі, він стояв на піску, тримаючи рушник напоготові, а мати йшла до нього з моря, не со-ромлячись своєї наготи. Анна пам’ятала темні контури тіл, що зближалися, і тихий шепіт: «А ми її не розбудимо?». Батьки лягли на рушник. Анна не розуміла, що між ними відбувається, але відчувала, що це щось добре...
Вона повернула голову до Ендрю, що плив поруч, і запитала:
—	 Ти знаєш, Ендрю, де Балтійське море? Знаєш, яка холодна там вода?
—	 Знаю, — відповів він, — я зустрічався з Нільсом Бором на конгресі в Копенгагені. Але тоді була зима. І нам зовсім не хотілося купатись.
Анна усміхнулась і пірнула. Очей вона не заплющувала. Просто перед нею пропливла велика різнокольорова риба. Анна виринула і вчепилася за його плече.
—	 Тут сила-силенна риб, — випередив він її запитання, — до того ж найнеймовірніших відтінків, і я не знаю, як вони називаються. Я казав тобі, це найпрекрасніша ванна, яку я бачив. А буквально за десять ярдів звідси починаються коралові рифи. Там таке буйство барв! Хочеш, попливемо туди просто зараз?
—	 Ні! Не сьогодні! — крикнула Анна й попливла до берега.
За кілька хвилин вони вже сиділи на піску. Анна вже встигла надіти трусики й навіть накинула на плечі блузку. 
—	 Маєш рацію, так буде краще, — прошепотів він, — вони тут зголодніли...
—	 Так само, як і я, — відповіла Анна, усміхнувшись.
Вона сходила до солдатів і вернулася із запаленою сигаретою.
—	 Мені захотілося покурити.
—	 Ти іноді чиниш, як дика самиця, — зітхнув він. — Невже ти не розумієш, що сьогодні ввечері у «Крос Спайкс» ці хлопці за пляшкою пива будуть змальовувати приятелям твій задок і твої груди? І мріяти про те, як... як же вони тебе назвуть... як вони «вкладуть цю класну телицю, асистентку доктора Бредфорда». Вони тут так висловлюються.
—	 Ну й що, — перервала вона його. — Хіба тобі це заважає?
—	 Що? — спитав він здивовано.
—	 Те, що вони базікатимуть?
—	 Ні!
—	 І мені ні. То в чім річ? — Вона з усмішкою затяглася сигаретою. — І все-таки, Ендрю, як ти опинився тут?
Він встав і натягнув штани. І, не сідаючи назад на пісок, сказав:
—	 Те, що ти потрапила сюди, — випадковість. Замість тебе тут мав би бути Стенлі. Але він зараз не годен мислити раціонально. А така оказія випадає одному з мільйонів... А втім, це його життя, нехай чинить, як знає. Цей старий єврей з «Тайме» захоплений тобою до краю. Він поручився за тебе у Вашингтоні. А в нього зв’язки скрізь, навіть, мабуть, у самого господа Бога. Він поклявся, що ти впораєшся. Казав, що ти здатна бачити такі речі, про існування яких інтелігентні люди навіть не здогадуються. Що кадри, які ти знімаєш, можуть і розчулити і розсмішити до сліз. Що ти вражаєш сюжетом, а потім виявляється, що сюжет — другорядний, головне в іншому. Що ти здатна побачити красу старого подертого черевика, що в тобі поєднуються наївність дитини і мудрість літньої жінки. Так сказав Артур, а він нині великий авторитет в американській пресі. Ще він казав, що ти не від-вернешся, якщо в Твоїй присутності відбуватиметься щось жахливе, і не закриєш очі, якщо ненароком станеш свідком інтимної сцени. Після тієї ночі на лавці в парку я теж знаю: ти їх не тільки не закриєш, а навпаки, ще ширше їх розплющиш. Ти тут єдина, хто не має американського громадянства, але завдяки зв’язкам Артура, проблемам з вагітністю Доріс, через яку мій брат втратив розум, і своєму безумовному таланту ти опинилася тут. В Америці багато фотографів, Анно, але, щоб зрівнятися з тобою, їм слід іще багато чому навчитися. Так вважають не лише в редакції газети «Нью-Йорк тайме».
Анна встала. Її кинуло в жар — чи то від сонця, чи від усього того, що він сказав. Вона скинула блузку і знову пішла до солдатів під пальми, а вернулася з кількома сигаретами і коробкою сірників.
—	 Пане Бредфорд, слухайте мене уважно. Моє життя вже давно складається з самих випадковостей. Навіть те, що я лишилася жива, — це теж випадок. І те, що я зустріла твого брата, неймовірний збіг. Щасливий збіг. Неймовірне навіть те, що я стою зараз перед тобою на пляжі Бікіні і курю. Стенлі тут немає, тому що він любить свою жінку. Те, що він лишився з нею,. нераціонально. Це факт. Але любов не може бути раціональною. На превелике, з біса, щастя! — крикнула вона. — На превелике щастя, докторе Бредфорд! Твій брат не втратив розум через Доріс. Він завдяки їй його знайшов. До того ж, я страшенно рада, що в Артура такі зв’язки. Не знаю, за яким дивним збігом обставин фізик з Чикаго засмагає на цьому острові і чому йому віддають честь солдати, — ти так і не відповів мені на запитання, — але скоро я про це дізнаюсь. Якщо не від тебе, то від них, коли вони переберуть свою норму пива. Можеш не сумніватись, я з’ясую. Я взнаю все. Зроблю все, щоб дізнатись. Можеш бути певен.
Вона подала йому коробку з сірниками. Увіткнула тліючий недопалок у пісок. Дістала ще одну сигарету й затисла її губами.
—	 Дай мені прикурити. У мене трясуться руки...
Вони верталися в барак берегом моря. Віддалік видні- лися вигорілі дахи будинків, несхожих на той, де поселили Анну. Вкриті пальмовим листям, будиночки нагадували величезні плетені кошики.
— Це село. Піди туди. Місцеві мешканці дуже прияз-ні. І обов’язково візьми з собою фотоапарат! — сказав Ендрю.
Він міг би про це й не казати, тому що з фотоапара-том Анна не розлучалась. Якось у Брукліні вона на хвилину вийшла купити харчі в крамничці на Флетбуш- авеню і не взяла його з собою. Потім шкодувала про це, побачивши прив’язану до ліхтаря біля крамниці собаку, яка тримала в зубах згорнуту газету із заголовком «Собаче життя на війні». Іноді Анна шкодувала, що фотоапарат — не частина її тіла. Адже тоді він би завжди був при ній.
Ендрю провів її до дверей барака. Вона обняла його й пішла, не сказавши ні слова на прощання. У неї не було сил говорити. Вона хотіла спати. Тільки спати...
Маршаллові Острови, атол Бікіні, субота,
23 лютого 1946 року
Анна прокинулась від того, що їй обпалило щоку. Розплющила очі і тут-таки закрила їх, осліплена сонцем. Прислухалась до гoлocнqгo щебетання пташок за відчиненим вікном. Встала і витягла з валізи блакитну сукню, яку їй подарувала на Різдво Доріс. Зав’язала шворки круглого комірця. Зі спинки стільця взяла рушник і пішла в душову. Це невелике приміщення в кінці коридора було вільне. Анна вмилась, а потім засунула голову під струмінь холодної води. Постояла, розглядаючи своє лице в дзеркалі, яке трохи спотворювало риси. Холодна вода стікала її світлим волоссям на сукню. Вона витерла його рушником і спробувала пальцями розібрати мокре волосся на пасма. Віднесла рушник до кімнати і вийшла, захопивши з собою «лейку».
На майданчику біля їдальні стояв гурт молодих солдатів. Анна впізнала рудого хлопця з літака. Він помахав їй, вона усміхнулась.
—	 Я думав, ми привезли сюди тільки свиней, овець, кіз і щурів, та, здається, тут є й непогані кролики, — почула вона голос одного із солдатів під гучний сміх своїх товаришів.
Анна увійшла до їдальні. З кошика, що стояв на довгій дерев’яній лаві, взяла два шматки чорного хліба. По дорозі прихопила масло і джем. Налила собі кухоль гарячої кави й сіла біля вікна. Зала поступово наповнювалася солдатами. До Анни підійшов рудоволосий хлопець і ще один солдат.
—	 Можна? — спитав рудий і, не чекаючи відповіді, сів навпроти. — А що ти, власне, збираєшся тут робити? — спробував він зав’язати розмову. — Якщо ти наша нова медсестра, то, відчуваю, сьогодні мені стане дуже зле.
І він голосно засміявся своєму жарту, дивлячись на свого приятеля.
—	 Мені шкода, але я не медсестра, — усміхнулась Анна, перегнулася через стіл і прошепотіла йому на ву-хо: — Та якби я нею була, а ти прийшов би до мене, скажімо, з хворим пальцем чи зубом, я б напевне прописала тобі клізму. І своїми руками вставила її тобі в зад. Щоб відзначити знайомство.
Вона відсунулась і підморгнула його приятелеві, який зігнувся навпіл від сміху. Рудоволосий нахмурився.
—	 Тобі тут буде нелегко. Ти надто ласий шматочок, — почула вона за спиною голос Ендрю.
Рудий солдат і його супутник відразу встали. Ендрю сів поруч з Анною і поставив на стіл паруючий кухоль кави.
—	 Привіт, — сказав він з усмішкою. — На всьому острові, крім тебе, ще тільки дві білі жінки, — додав він. — Лейтенант Трокі, яку бояться навіть скажені собаки, і сержант О’Коннор, про яку не скажеш, що вона жінка, поки вона не заговорить своїм писклявим голосом.
Ендрю мав дуже стомлений вигляд. Між бровами залягла глибока зморшка.
— Сьогодні буде дуже спекотно. Обідають тут о два-надцятій, вечеряють о вісімнадцятій. Я зазвичай сиджу біля стіни з лівого боку. Там протяг. Приєднаєшся? — спитав він тихо й усміхнувся, але погляд у нього був якийсь погаслий. — Сьогодні я буду трохи зайнятий, мабуть, просиджу на роботі аж до вечері. Близько шостої постараюся зайти по тебе, і якщо ти не проти, ми разом підемо на вечерю, — додав він, підводячись.
Анна знову задумалась над тим, чим професор фізики Чиказького університету, доктор Ендрю Бредфорд, може бути зайнятий до вечері на острівці, де найбільша будівля — ангар, у якому розташовано пивний бар. Була дев’ята година, коли вона скінчила сніданок і випила останній, четвертий кухоль кави. Досі вона вважала, що немає в світі нічого гіршого, ніж американська кава. Виявилось, усе-таки є: кава на Бікіні.
Вона вийшла на вулицю. Повітря було густим і тягу-чим. Анна пішла вздовж берега у напрямку села. Там між хатами снували люди. Літня жінка у довгій квітчастій сукні, підперезаній на стегнах, розривала пальмове гілля на тоненькі смужки і плела з них щось на зразок килимка. У неї були маленькі пухкі долоні і сильні плечі. Час від часу вона відривалася від роботи й кидала погляд на маленького хлопчика, що копав палицею ямку в піску. У такі моменти на її круглому обличчі з’являлася спокійна усмішка. Невже всі літні жінки в будь-якій частині світу знають щось таке, що не дано знати нікому іншому? — подумала Анна. І чи не це знання дає їм радість і спокій? У бабусі Марти в очах теж світилися спокій і радість, коли вона вишивала в своїй кімнаті на Грюнер серветки, а Анна, сидячи біля її ніг, гралася на килимі дерев’яними кубиками...
Жінка щось жувала, час від часу спльовуючи на землю. Анні здалося, що це кров. Вона постаралася наблизитись обережно, щоб жінка не виявила її присутності, —  
саме так у неї виходили найкращі знімки. Раптом її босі ноги заплутались у корінні, що стирчало із землі.
—	 Verdammte Scheisse! — вилаялась вона, при падінні стараючись підняти фотоапарат якомога вище, щоб він не постраждав. — Scheisse!
Дитячий голос весело повторив:
—	 Scheisse, Scheisse, grosse Scheisse!
Анна побачила широко розкриті карі очі, пухлі, майже круглі губи. І впізнала хлопчика, якого бачила вчора під вікном барака.
—	 Гей, малий бешкетнику! Чому ти смієшся і чому мене передражнюєш? — спитала вона по-німецькому.
Та він лише повторив:
—	 Was lachts du, waslachst du? Lachen verboten! 
Останню фразу Анна не промовляла. Вона сіла на пісок і здивовано втупилась у хлопчика, але він притьмом сховався за стовбуром дерева.
—	 Ти говориш по-німецькому?! Агов, малий, покажися!
—	 Я не малий, — почула вона у відповідь.
Від здивування у Анни аж губи округлилися. Хлопчик явно говорив по-німецькому, а не просто повторював почуті фрази. Він міг скласти речення! Поки що це було найбільшим для неї сюрпризом на Бікіні. Маленька постать з’явилася з-за стовбура. Хлопчик стояв, прихилившись до дерева, і потирав правою ступнею ліву гомілку.
—	 Мене звуть Маттеус. Ну чого витріщилась? — запитав він. — А в тебе яке ім’я?
Він справді говорив по-німецькому! Анна непомітно зробила знімок, зафіксувавши його привітну усмішку.
—	 Тебе звуть Маттеус. А моє ім’я Анна. У вас тут усі діти говорять по-німецькому? Звідки ти знаєш мою мову?
Хлопчик підійшов ближче, із зацікавленням дивля-чись на фотоапарат.
—	 Що це? — спитав він.
—	 Це фотоапарат. Ти хочеш зробити знімок?
—	 Зробити знімок? А що це таке?
Вона простягнула йому «лейку». Хлопчик дивився на фотоапарат з інтересом, але доторкнутися до нього не наважився.
—	 Сюди дивишся, тут натискаєш, а всередині лишається те, що ти побачив. Розумієш?
Хлопчик подивився у видошукач.
—	 О! — захоплено вигукнув він.
—	 Ти можеш зробити знімок, тільки спершу скажи, звідки знаєш мою мову.
—	 Це не секрет, але він уже помер, бо був дуже старий.
—	 Він?
—	 Джой Лайсо. Він був дуже старий і пам’ятав давні часи. Коли він умирав, йому, мабуть, було сто років, а може, й двісті! У нього були геть чорні зуби. Це від бетелю. Він казав, що коли я вчитиму німецьку, то згодом знайду скарб. Тут десь мають бути старі карти, а на них позначено місце, де заховано скарб, — хлопчик понизив голос, — німецький скарб. Знаєш, я скрізь шукав, але нічого не можу знаходити.
—	 Знайти, — поправила його Анна.
Вони пройшли мимо жінки, що перебирала пальцями вузенькі смужки листя.
—	 Стара Кетрут, — сказав хлопчик, показуючи на неї пальцем. — Вона теж жує бетель, а те, що вона плете, називається «які». Циновка. Завтра буде багато людей, їм треба на чомусь спати.
Хлопчик підбіг до жінки. Сказав їй щось на вухо і пальцем показав на Анну. Жінка кивнула, усміхнулась і сказала:
—	 Йоуке!
—	 Маттеус, запитай у Кетрут, чи можна мені її сфотографувати.
—	 Можна. І питати не треба. Вона не знає, що це таке, а апарат, як і я, бачить уперше.
Анна підійшла ближче. Жінка на мить завмерла і з зацікавленням подивилася в об’єктив. Раптом вона голосно засміялась і виплюнула з рота червону слину.
—	 Це від бетелю? — злякано спитала Анна, дивлячись на хлопчика. — Це ж не кров?
—	 Яка кров?! — відповів той. — Що ти вигадуєш?!
Вона йшла за Маттеусом мимо хатинок, з яких долинали голоси. Життя в селищі йшло своїм звичаєм. Молода жінка сиділа на піску й годувала груддю немовля. Мат- теус підбіг до неї і поцілував немовля в лобик.
—	 А це моя найстарша сестра Рейчел. Рейчел говорить по-англійському і дуже багато знає. А в океані вона може знайти дорогу краще, ніж її чоловік.
Молода жінка усміхнулася, схилилася над немовлям і сказала:
—	 Lokwe yuk, love to you.
Анна підняла апарат, натиснула кнопку і тихо повторила:
—	 Love...
Ще хвилину вона стояла, зачарована цією сценкою: квітчаста сукня Рейчел, її оголені груди, маленькі руче-нята немовляти. Чорна голівка притиснута до матері, босі ноженята, червона квітка, вплетена у волосся Рейчел над вухом, широка усмішка, що принаджувала щирістю.
—	 У нас завтра «кемем», будуть усі родичі, приходь завтра, — сказала Рейчел по-англійському, — нам буде приємно.
Анні довелося питати, що таке «кемем».
—	 У нас часто бувають свята. Ми любимо зустрічатися з ріднею. Мої тітки, двоюрідні брати, їхні дружини означають для нас те саме, що Рейчел і її маленька донька. Завтра їй минає рік, і в нас буде свято. Це і є «кемем», — пояснив їй Маттеус, коли вони пішли далі селом.
У кожній хаті, куди приводив Анну хлопчик, її зустрічали із зацікавленням, але сердечно, і обдаровували приязними усмішками. Всюди панували ідилічний спокій і гармонія. Ні поспіху, ні галасу, ні недовір’я. Як на картинах Гогена.
Село було невелике. Воно простяглося вздовж океану. В якийсь момент там удалині показався видовжений предмет.
— Нішма! Дивися, це Нішма, чоловік Рейчел. Він повертається з виловом. Ходімо подивитися, що він сьогодні спіймав! — крикнув Маттеус, хапаючи Анну за руку.
Він забіг у воду і став привітно махати чоловіку в човні. Анна фотографувала...
Вона лишалася в селі до заходу сонця. Нішма навчив її патрати рибу. Потім вони принесли цю рибу в кошиках з пальмового листя в село, спекли на багатті і з’їли. Маттеус з поважним виглядом розповідав усім, що таке фотоапарат. Анна не була впевнена, що він пояснює правильно, однак мешканці села у захваті слухали його.
Анні захотілося покуштувати, що таке бетель. Нішма з допомогою Матгеуса пояснив їй, що це лист рослини, яка має наркотичну дію. Як лист коки. На Маршаллових островах бетель жують усі дорослі чоловіки й жінки. На відміну від коки, він забарвлює слину в червоний, а зуби в чорний колір. Розжоване листя треба випльовувати, бо вони швидко починають гірчити. Коли Анна сиділа на порозі дому і разом з Рейчел жувала бетель, довкола зібралася юрба цікавих. Анна чомусь не відчула ніякої наркотичної дії бетелю, а коли вона виплюнула його, юрба голосно розреготалась.
Потім Рейчел проспівала гарну колискову своєму малюку, і Анна записала її, тому що хотіла вивчити напам’ять. «Для моєї майбутньої дитини, коли вона з’явиться», — пояснила вона Рейчел, яка дуже здивувалася, що в «такої старої» жінки ще немає дітей.
У своїй кімнаті Анна опинилась, коли вже зовсім споночіло. І одразу заснула.
Маршалові Острови, атол Бікіні, неділя,
24 лютого 1946 року
Вона прокинулася від того, що хтось обережно термосив її за плече. Розплющила очі й побачила білозубу усмішку Маттеуса.
—	 Хочеш полежати зі мною на хвилях? Тоді вставай, — сказав він тихо.
—	 Що? — Анні спросоння здалося, що їй це снить-ся. — Я не розповідатиму тобі зараз казку, Маркусе. Я хочу спати, — пробурмотіла вона і повернулася на другий бік.
—	 Що ти говориш, який Маркус? Ходімо вивчати хвилі. Подивишся, як це робиться!
Вона нарешті прокинулась і трохи звелася на лікті.
—	 Звідки ти взявся? — спитала, протираючи очі.
—	 Ти залишила відчиненим вікно, — засміявся хлопчик.
—	 Вивчати хвилі? Звичайно, хочу, але почекай, Матте- усе, я нічого не їла, мене нудитиме. Мені вже від однієї думки про хитавицю хочеться блювати.
—	 А що означає «блювати»? — спитав він і, не дожидаючись відповіді, додав: — Ну ходімо швидше, всі чекають тільки нас.
—	 Тоді відвернись, — звеліла вона хлопчику.
—	 Навіщо?
—	 Мені треба перевдягтися.
—	 Навіщо? Ти дуже красива.
—	 Мені треба одягтися для купання. Одвернися, кажу!
Коли вони прибігли на берег, перший з двох човнів,
схожий на широку байдарку з вітрилом, уже відчалював. У другому Анна побачила Нішму. Він тримав в одній руці стерно, а в другій мотузки, прив’язані до трикутного вітрила. До корпусу човна, в якому сиділа ватага хлопчаків, була прикріплена колода, що, очевидно, правила за противагу. Такого човна Анна ніколи не бачила. Вони відчалили. Маттеус вмостився поруч, дістав щось із полотняної торбинки і простягнув їй.
—	 Кокосовий горіх, — сказав він, перш ніж вона встигла спитати. — Жуй, і тобі не буде погано. А може, хочеш бетелю? — запитав він і розсміявся. — Кокос для нас усе. Так каже стара Кетрут. Вона може зробити з нього олію, щоб смажити, і борошно для коржів, і мило для прання. З листя роблять мотузки, циновки «які», а із стовбурів ми будуємо хати: Стара Кетрут весь час повторює, що Бог знав, що робив, коли дав нам кокосову пальму.
Анна придивилась до хлопчаків, що тісно притисну-лись один до одного. З вигляду їм було від п’яти до десяти. Сонце піднімалось над обрієм, поступово освітлюючи морську воду. Невдовзі Анна вже могла розрізняти обличчя. Темно-оливкова іпкіра, величезні усміхнені очі, сніжно-білі зуби. Вона швидко витягла з футляра фотоапарат. Світла було надто мало, щоб зробити добрий знімок великим планом, але достатньо, щоб зафіксувати білозубі усмішки.
Удалині показався острів, за ним другий, потім на-ступний і ще один. За бортом крізь товщу води Анна бачила нагромадження коралів, схожих на кущі в парку, і скельні утворення. Одні були зовсім як звичайні валуни, інші нагадували мереживні серветки або віяла, які, здавалося, погойдувались від руху води.
Раптом вона помітила на обличчях хлопчаків збу-дження. Нішма став згортати вітрило і щось голосно сказав, показуючи пальцем на темну пляму, оточену майже білими морськими відмілинами.
—	 Це тут! — зірвався на ноги Маттеус. — Ось зараз ми будемо вчитися відчувати хвилю.
Анна все ніяк не могла зрозуміти, що це означає.
—	 Стрибай за нами! Ти теж навчишся! — крикнув їй Маттеус.
—	 А що мені робити? Як можна навчитися відчувати хвилю? — спитала вона.
—	 Стрибай у воду і лягай, як я.
—	 Лягати? Що ти таке говориш?
Нішма кинув якір і покликав дітей до себе. Він щось говорив, бурхливо жестикулюючи. Показав на острів, покритий манговими деревами, і теж стрибнув у воду. Там, лежачи на спині, він випростався і витягнув ступні в напрямку невеликої лагуни, що врізалася в центр острова. Хлопчаки, зроби те ж саме. Анна зняла фотоапарат, що висів на руці, загорнула його в сукню, а потім теж стрибнула у воду. Запала тиша. Уся група нагадувала собою стрілолист із гамбурзького океанаріуму. Його гостре листя на поверхні води завжди дивилося в один і той же бік. За хвилину Нішма широко розвів у боки руки і лишився в такому положенні. Анна не бачила в цьому нічого особливого. їй було просто приємно. Вона заплющила очі, насолоджувалася теплим промінням сонця і тихенько погойдувалась на хвилях.
Коли вони вернулися в човен, Нішма витягнув з ящика під стерном дивний предмет, що нагадував павутину з переплетених паличок, і став щось пояснювати хлопчакам. Маттеус потім розповів Анні, що ці палички не що інше, як мапи, за якими можна визначити розташування островів і атолів. Але тільки якщо навчишся розуміти рух хвиль стосовно якогось конкретного місця! Те, чого вони щойно навчались, лежачи у воді і «відчуваючи хвилі», було якраз спробою запам’ятати рух хвиль. Коли-небудь, коли цього навчитись, їм досить буде стрибнути в океан, «відчути хвилю» і порівняти свої відчуття з тим, що записано в павутинні паличок. Анні не вірилось, що таке можливе, але вона зрозуміла, що їй довелося бути присутній на справжнісінькому уроці навігації.
Коли верталися на острів, вона розмірковувала про те, як відрізняється цей маленький світ від усього, що їй доводилося бачити досі. Його мешканців неможливо було уявити в жодному іншому місці.
Маршаллові острови, атол Бікіні, четвер,
28 лютого 1946 року
Дивно, але на маленькому, як піщинка, Бікіні вона майже не зустрічалася з Ендрю. У понеділок він провів з нею кілька хвилин за сніданком, у вівторок вона знайшла від нього під дверима листа. А вчора й сьогодні вранці не було навіть записки. Відчуття того, що він поряд, заспокоювало її, та водночас і дратувало. Вона розуміла, що він сюди не засмагати прилетів, проте ніяк не могла змиритися з його постійною відсутністю. Гордість не дозволяла їй шукати його і чогось вимагати. Але на Бікіні вона скучала за ним не менше, ніж у Нью-Йорку.
Більшу частину часу вона проводила з Маттеусом. Знайомилася зі звичаями острів’ян, вчилася їхньої мови. Спочатку запам’ятовувала окремі слова і прості дитячі пісеньки. Потім цілі речення. Рейчел навчила її, як половинкою гострої мушлі патрати сиру рибу. Для початку треба було обваляти її в піску, щоб вона не вислизала з рук. Нішма розповів їй історію острова, а вечорами стара Кетрут, жуючи бетель, розповідала легенди про духів і демонів, що мешкали на Бікіні.
Анна ні на хвилину не розлучалася з фотоапаратом. У неї вже з’явилися тут «свої» місця, такі, куди вона любила вертатися. Вона знала, з якого куточка острова найкраще видно човни, що вертаються з риболовлі. Звідки краще чути спів, що долинає з оздобленого розписами і скульптурами «пебеї», дому зустрічей, який по неділях перетворювався на церкву. їй доводилося приходити туди, де стояв дім вождя, і дивитися на «фалув», тобто чоловічий дім, у якому мешкали самотні юнаки і дорослі чоловіки. У «фалува» не було дверей, лише вікно з бамбуковими віконницями, і з пляжу можна було безкарно під-глядати за тим, що відбувалося всередині.
А ще Анна часто приходила посидіти на те місце, куди найпершого дня її привів Ендрю. Там був відполірований морською водою і вітром могутній корінь дерева. Неозора гладінь океану давала відчуття свободи, а пісок під ногами — відчуття безпеки. Саме тут Анна нарешті знайшла майже забутий спокій і позбулася напруги, яка не відпускала її, починаючи з подій у Дрездені.
Того дня було дуже спекотно. Вона влаштувалася з фотоапаратом у тіні пальми і спостерігала пару білих птахів, що залітали в дупло у стовбурі сусіднього дерева і тут-та- ки вилітали назад. У одного з них був довгий хвіст, з якого стирчали кілька ще довших пір’їн.
— Вони мостять гніздо, — почула вона голос за спиною.
Анна вже звикла, що Маттеус завжди виростав мов з-під землі. 
—	 Сьогодні надто спекотно, щоб возитися з птахами. Ходімо до риб.
—	 Ловити рибу? Гаразд. Хай будуть риби. А чим ми їх ловитимемо? Руками? — спитала вона з інтересом.
—	 Я не збираюся ловити з тобою рибу. Ти надто багато й голосно говориш. Сьогодні ми будемо дивитись рибу! — Хлопчик згорнув долоні в рурочки і приклав їх до очей.
—	 Роздивлятись рибу.
—	 Роз-див-ля-тись. Я знав, що ти мене поправиш. «Ти розумієш по-німецькому, малий?» — засміявся він, передражнюючи її інтонацію.
Анна подалася в барак, щоб залишити там фотоапарат. Вона взяла рушник, наділа купальний костюм і пов’язала на стегна квітчасту хустку, яку подарувала їй Кетрут. Маттеус чекав її під вікном. Пісок так розпікся, що ступаючи по ньому босоніж, вона тихенько повискувала від болю.
—	 Став ноги боком. Як я. Подивися, внутрішнім боком.
Вона спробувала його наслідувати. Справді, стало не так боляче, та зате вона мало не вивихнула собі щиколотки.
Вони прийшли на берег у південній частині острова. За кілька метрів від пляжу виднілися темні обриси коралових заростей. Океан тут був спокійний і спуск до води пологий. Вони попливли до заростей коралів, і Маттеус велів Анні опустити голову у воду й дивитись. Солона вода спершу щипала очі. Та заради того, що вона побачила, варто було потерпіти. Під нею гралася зграйка кольорових риб. Маленькі блакитні ганялися за смугастими. Жовті, оранжеві, чорні як смола блищали і мінилися перед очима, ніби кадри казкового фільму. Маттеус міцно взяв її за руку і потягнув униз. їй не вистачало повітря, і вона була змушена виринути на поверхню.
—	 Ну як? Усе ще хочеш до птахів? — спитав він її зі сміхом.
—	 Маттеусе, це справжнє диво! Я ніколи в житті не бачила стільки риб, та ще й таких гарних!
—	 Ти зможеш доплисти он до тієї скелі? — запитав він, показуючи на групу коралів, що стирчали з води. — Там є дві смішні риби. Вони схожі на птахів, а якщо вслухатися, ти почуєш, що вони ніби розмовляють.
—	 Зможу, Маттеусе, звичайно, зможу...
Вони пропливли кілька десятків метрів і дісталися туди, де бірюзова вода набирала трохи темнішого відтінку, але була такою ж кришталево прозорою. Анна набрала в легені повітря, розпласталася на животі й опустила лице у воду. Там були дві рибини: зелена й рожева. Вони мали такий вигляд, ніби хтось пофарбував їм губи кармінового кольору помадою, а нагадували яскравістю і пістрявістю папуг, а ще, дивлячись на них, Анна чомусь згадала свою квартирну господиню Астрід Вайншрейнбергер. З води вони з Маттеусом виринули майже одночасно, жадібно хапаючи губами повітря.
—	 Звідки ти знав, що вони тут будуть?!
—	 Вони завжди тут. Ніколи не тікають. Це їхній дім. А тепер спробуй пірнути зі мною глибоко-глибоко під цю скелю. Там є діра, а в ній сидить чудовисько. І не набирай надто багато повітря в легені, так тобі буде легше занурюватись.
Анна пірнула так глибоко, як тільки змогла. Сонячне проміння падало майже перпендикулярно до поверхні океану. При такому освітленні вона могла розгледіти навіть окремі лусочки, що блищали на спинах риб, які пропливали мимо. Внизу, у.невеликій розколині, вона помітила спершу довгі, підняті догори мацаки, а потім масивні клішні блідо-рожевого лангуста. Очі їй пекла солона вода, вона відчувала біль у легенях, але не могла відвести очей від цього незвичайного створіння. Якби тільки в мене був з собою фотоапарат, подумала вона.
Коли вони повернулися на острів, біля баварка на неї чекав Ендрю.
—	 Я думав, ти подалася по закупи в Чикаго, — привітав він її з легкою іронією. — Послухай, у нас тут зараз дуже складний період. Коли-небудь я тобі все по-ясню.
15 Бі
—	 Це якось пов’язано з прибуттям величезного судна, яке я бачила сьогодні з пляжу? — спитала вона, дивлячись йому в очі.
Він не відповів. Підійшов до неї ближче, поцілував у щоку й тихо запитав:
—	 Ти не подаруєш мені сьогодні ввечері трохи часу? Тільки для нас двох?
Вона обняла його.
—	 А коли ти хочеш мене... тобто, — поправилась вона зі сміхом, — коли ти збираєшся провести цей час зі мною?
—	 Я буду о шостій. Я не запізнюся...
Анна дістала з валізи маленьку чорну сукню. Вона купила її в Бронксі, в одній з комісійних крамничок, де за долар можна було знайти справжній скарб, такий, як ця сукня, яка тісно облягає талію і стегна, з вузьким мереживним комірцем і маленькими чорними ґудзиками згори донизу, що застібалися на петельки. Це була єдина ошатна річ, яку вона взяла з собою на острів.
Ендрю прийшов рівно о шостій, як обіцяв. На ньому була блакитна сорочка, волосся він розчесав на поділ, але воно розкуйовдилося від вітру і неслухняними пасмами спадало на лоба, і він постійно пригладжував його долонею. Вони пройшли, тримаючись за руки, до маленької бухти на березі, яку він показав Анні першого дня. Там їх чекала невелика весельна шлюпка. Море було спокійним, від розпеченого за день піску йшло тепло, але він уже не обпікав ступні. Ендрю ввійшов у човен першим. Анні довелося високо підняти сукню. Вона сіла на дерев’яну лаву на носі. Біля її ніг стояв кошик, прикритий білою тканиною. Вони попливли правою стороною внутрішньої окружності атола в бік призахідного сонця.
—	 Не хочеш знати, куди я тебе везу? — спитав він.
—	 Не хочу, — відповіла вона з усмішкою. — 3 тобою мені скрізь буде добре...
Він не зводив з неї очей, а вона дивилась на його великі долоні, що стискали весла. Вони були в дорозі вже близько десяти хвилин, коли перед ними раптом виник край білого пляжу. Невеличкий острівець, на ньому кіль 
ка кущів, одна пальма і химерної форми колода, схожа на низенький стіл.
Ендрю на руках виніс Анну з човна і обережно опустив на м’який білий пісок. Дерев’яну колоду він покрив білою скатертиною, з кошика дістав пляшку вина і два келихи. Потім вернувся до човна і приніс звідти маленьку кришталеву вазочку, повну полуниць.
—	 По-моєму, я ще ніколи в житті не робив нічого більш романтичного, — прошепотів він, ставлячи перед Анною вазочку.
—	 Полуниця в лютому на безлюдному острові! — вигукнула вона вражено. — Ендрю Бредфорд, що все це означає?!
Вона обняла його і поцілувала.
Вони бродили по воді з келихами в руках. І розмовляли. Анна розповіла йому про Маттеуса, про Нішму, який учив її «відчувати хвилю», про кольорових риб, про птахів, про Рейчел, яка годувала груддю немовля, про умиротворення, яке вона відчуває на цьому острові, про Ке- трут, яка іноді нагадує їй чаклунку, про відтінки синього, які вона тут взнала, про величезного рожевого лангуста в розколині корала, про фотографії, які зробила, і про те, яка вона щаслива тут. Коли споночіло, вони лягли на пісок, вдивляючись у темно-синє зоряне небо.
—	 Ендрю, — сказала вона тихим голосом, — мені тут так добре!
Він поцілував її. Потім витягнув заколку з її волосся. Вона заплющила очі. Чула*його прискорене дихання. Він почав розпинати їй сукню. Петельку за петелькою...
Маршаллові Острови, атол Бікіні, п’ятниця,
1 березня 1946 року
Вранці вона знову знайшла від нього конверт. Без листа. У ньому лежав лише маленький чорний ґудзик. За вечерею вони сиділи разом, але Ендрю був цілком занурений у свої думки.
—	 Тебе щось непокоїть? — спитала вона, коли він утретє не відповів на її запитання.
—	 Ні, ні, Анно, зі мною все гаразд, тільки... — почав він, сердито дивлячись на солдата, який хотів був до них підсісти. — Ходімо звідси...
Вони пройшли до спорожнілого пляжу. Сіли. Ендрю нервово колупав носком черевика пісок.
—	 Ти пам’ятаєш Хіросіму й Нагасакі? — раптом спитав він.
Анна здивовано подивилася на нього.
—	 Як ти можеш питати?! Таке не забувається, Ендрю! Тільки чудовиську могла прийти в голову така диявольська думка! Кому взагалі це знадобилося?! — крикнула вона.
—	 Ти запитуєш, кому? — мовив він зміненим голосом, в якому їй вчувалися смуток, розчарування і злість. — Чудовиська, як ти його назвала, не існує, — сказав він, стиснувши зуби, — але без однієї людини цієї бомби не було б. Принаймні зараз.
—	 І хто ж це?
—	 Мій друг, мій ідеал ученого і мій вчитель одночасно — Енріко Фермі. Тобі, либонь, важко собі це уявити, — в його голосі звучала відчуженість, — але я пишаюся, що був учасником цього, як ти його називаєш, диявольського проекту. Я присвятив йому кілька років життя. А ти кажеш, що я допомагав чудовиську. Диявол не Фермі. Не він! Дияволом був твій Гітлер. Якби така бомба виявилась у нього раніше, ніж у нас, ще один Ауш- віц був би побудований в Америці. Швидше всього, де- небудь під Нью-Йорком, адже там так багато євреїв, яких слід розстріляти, заморити голодом, задушити газом і спалити.
Анна відчула різкий біль у грудях. А потім тупий, як від удару в живіт. Вона старалася не дивитися на Ендрю. їй не хотілося показувати йому, що вона відчуває. Вона встала І повільно пішла до крайки води. Бродила там і глибоко, ритмічно дихала. Це завжди допомагало їй побороти напад страху, не допустити вибуху неконтрольо- ваної люті і навіть іноді — полегшити біль під час менструації. Вона нагнулася, набрала в згорнуті ківшиком долоні води і сполоснула лице. Ендрю підійшов і обняв її ззаду, поклавши руки їй на живіт. Вона стояла нерухомо.
—	 Анно, я не хотів тебе образити. Я так не думаю. Не думаю, — шепотів він, цілуючи їй шию. — Мені просто стало боляче, дуже боляче, коли ти зарахувала все, що я робив протягом останніх двох років, до... до витівок диявола.
Вона стояла, опустивши руки, і плакала.
—	 Ендрю, Гітлер не був моїм. Я його лише застала. Він не був своїм ні для моєї матері, ні для батька, ні для бабусі. Вони були змушені миритися з його існуванням і з його параноєю. Я розумію, тобі важко це збагнути, ти ж там не жив. І не можеш собі уявити, що в Німеччині були люди, котрі не викидали праву руку вгору. їх було небагато, але вони були. Не викидали. З твого погляду їх було надто мало. По-твоєму, їм слід було битися головою об стіну? Ти б цього хотів? Так? Ти уявлення не маєш, якою високою і міцною була ця стіна, і не уявляєш, як швидко вона поховала б їх під собою. Твої слова завдавали мені болю, Ендрю. У нашому домі одного разу з’явився Лукас. Маленький хлопчик... А втім, не будемо про це. Я не хочу зараз про це говорити, — додала вона, махнувши рукою. — Пробач мені за мої слова. Я не знала, що ти...
—	 Ти й не могла знати, — перервав він її, — ніхто не мусить про це знати.
—	 А зараз можу? Ти розкажеш мені? — спитала Анна, повернувшись до нього.
Вона подала йому руку, але відхилилася, коли він спробував її поцілувати. Вони сіли на пісок.
—	 Розкажеш? — запитала вона знову.
—	 Це фізика, Анно. Історія цієї бомби — розповідь про фізику. Я не певен, що це добра тема для бесіди з жінкою, надто на пляжі.
—	 Я обожнюю, коли ти розповідаєш про фізику. Ти тоді забуваєш про все на світі. Мені це дуже подобається, — відповіла вона пошепки.
Він подивився на неї, опустив очі і став перебирати в пальцях пісок.
— Фермі прилетів до Штатів у грудні тридцять восьмого. Із Стокгольма. Там він одержав Нобелівську премію і просто звідти подався в Нью-Йорк. Його дружина була єврейкою. В Італії під владою Муссоліні їй загрожували репресії. Через місяць, двадцять дев’ятого січня 1939 року, я зустрів Енріко на науковій конференції у Вашингтоні. Він зробив повідомлення про експерименти з розщеплення атома. Я розуміюсь на розщепленні атома. Мені здається, з того, що я знаю, найкраще я розуміюся саме на цьому. Фермі зумів розщепити атом. Якщо ти будеш обстрілювати пучком нейтронів атом, деякі з цих нейтронів потраплять у ядро і розіб’ють його на дві частини. По-тім з цих частин вивільняться ще нейтрони, два чи три, і, потрапляючи в наступні ядра урану, знову їх розіб’ють. Це передбачив і точно описав у своїх статтях Лео Сілард, наш, мій і Фермі, друг. Лео за походженням угорський єврей, який, рятуючись від переслідувань, утік у тридцять третьому з Берліна спочатку до Відня, а потім через Англію дістався до Америки. Він неперевершений теоретик, він знав усіх, хто працював у Берліні з Ейнштейном. Саме в його публікаціях уперше з’явилися такі терміни, як «ланцюгова реакція» і «критична маса». І саме Лео передбачив і описав атомну бомбу. Фермі всього лиш вирішив утілити в життя його ідею. Я поважаю Лео, хоча дру-жити ми перестали. Після Хіросіми він припинив з нами спілкуватись, а після Нагасакі став нас різко критикувати. Але це так, до слова, — додав Ендрю з сумом. — Вернімося до розщеплення атома... В результаті кожного такого ділення виникає енергія. На перший погляд невелика. Можна вирахувати, наскільки вона велика, а точніше сказати, наскільки мала. Ейнштейн зробив це з допомогою знаменитої формули тс2. Цієї енергії вистачить тільки для того, щоб поворушити піщинку. Але з другого боку, це величезна енергія. Коли атом кисню з’єднується з іншим атомом кисню, виникає в сто мільйонів разів менше енергії. У сто мільйонів разів менше! При роз-щепленні одного ядра атома урану — а Фермі розщепляв уран — енергія виходить у сто мільйонів разів більша. Якщо розщепити сто мільйонів атомів урану, один за одним, у ланцюговій реакції, можна зсунути з місця мільйони піщинок. А якщо розщепити більйони атомів — то більйони. Якщо зібрати більйон більйонів атомів урану і викликати ланцюгову реакцію, можна примусити здригнутися малесенький клаптик цього пляжу. Атоми маленькі, дуже маленькі. Зате їх дуже багато...
Ендрю взяв у руку трохи вологого піску і зліпив з нього кульку завбільшки з тенісний м’яч.
— Приблизно в такій кількості урану міститься енергія, — сказав він, відкинувши кульку, яка могла б змести з поверхні землі весь Нью-Йорк. Лео про це знав, Фермі теж. Кожен, хто хоч трохи розуміється, знає про це. Як і фізики в Німеччині. Ми усвідомлювали, що німецькі фізики Ган, Штрассман, фон Вайцзеккер і Гейзенберг теж працюють над цією проблемою. Роберт Фурман, керівник спеціально створеної в Пентагоні розвідувальної групи, поінформував нас, що Німеччина інтенсивно накопичує уранову руду. Коли в сороковому році вермахт окупував нейтральну Бельгію, в руках у німців опинилася фірма «Юніон Міньєр дю О-Катанга», головний експортер уранової руди в світі. Слід пам’ятати, що тільки особливий ізотоп урану придатний для того, щоб його розщепити. Це, в свою чергу, передбачив і описав данець Нільс Бор. В урановій руді на нашій планеті цей ізотоп змішаний з іншими ізотопами. І він становить мінімальну частку руди. А понад дев’яносто дев’яти її відсотків не придатні для розщеплення. Тому головне — виділити цей ізотоп і передати його нам. Річ непроста і дуже дорого коштує. Незважаючи на листи і заяви Фермі, американський уряд довго цього не розумів. І лише коли після трагедії в Перл-Харбор Ейнштейн звернувся особисто до Рузвельта, все змінилося. У Вашингтоні нарешті зрозуміли, що Німеччина теж працює над бомбою. Почалася гонка, виник особливий проект «Манхеттен», кінцевою метою якого стало створення атомної бомби. Це був най- секретніший проект в історії Сполучених Штатів. З фабрики в Окриджі, штатТеннесі, нам стали присилати, грам за грамом, уран, придатний до розщеплення. У листопаді сорок другого я переїхав до Чикаго. Мені було заборонено з будь-ким говорити про це. Якось ми з Фермі і Сілар- дом пішли у джазовий клуб. Уіви собі мій жах, коли я зовсім випадково зіткнувся там зі Стенлі. У Чикаго Фермі, Сілард і я будували атомний реактор. Щоб нейтрони вривалися в ядро урану, необхідно спершу їх уповільнити. Це передбачив у своїй теорії Фермі. Для цієї мети добре підходить графіт. Нам потрібно було багато місця. Уран, що розщеплюється, слід помістити в графітові цеглини. Цеглини мають перебувати на певній відстані одна від одної. З наших цеглин ми склали еліпсоїдальну конструкцію заввишки в три метри і завширшки у вісім. У Чиказькому університеті для нашої мети найбільше надалася б зала для гри в сквош під західною трибуною стадіону. В центрі міста, 2 грудня 1942 року, ми здійснили першу контрольовану ядерну реакцію. Це здавалося безумством. У центрі Чикаго! Уявляєш?! Але Фермі не сумнівався в своїх розрахунках, Лео від самого початку був в усьому впевнений, а я їм безмежно довіряв. Я ж розрахував розміри еліпсоїда, а вони не стали заперечувати. І все ж для більшої певності ми поставили на вершині нашого реактора трьох чоловік, у кожного з яких було відро, наповнене сульфатом кадмію. Річ у тім, що реакція розщеплення може вийти з-під контролю. Якщо це станеться в бомбі — це добре, але якщо під час експерименту — дуже погано. Щоб контролювати реакцію, треба якимсь чином перехопити нейтрони, які випромінюються з ядер атомів урану. Кадмій чудово до цього надається. Реакція тривала чотири з половиною хвилини. Ми відміряли піввата енергії, переведеної в певну кількість тепла. Мізерні піввата. Якби й було спекотно в нашій холодній залі, то вже точно не від цієї половини вата. Вона не зігріла б і змерзлої комахи. Нам було жарко від збудження. Це було так незвично, ніби ми підглянули в карти господа Бога, коли він створю-вав всесвіт, і пішли ва-банк...
Ендрю замовк. Встав і пішов пляжем до океану. За-йшов у воду і кинувся у хвилі. Анна дивилась, як він плив, віддаляючись від берега. Закурила сигарету, подивилася на купу піску, яка лишилась від кинутої ним піщаної кульки. Вона розуміла його ентузіазм і збудження. Таке відчуваєш, коли робиш щось справді важливе для тебе. Її батько теж був здатен місяцями жити в своєму світі, коли втілював у життя якісь важливі проекти. Але батько ніколи б не погодився взяти участь у тому, що могло когось скривдити, принизити, ранити, а тим більше вбити...
Вона добре пам’ятає, з якою відразою батько надягав мундир, коли його призвали у вермахт. Вони з матір’ю проводжали його на вокзал. Його лице відбивало без-межний смуток і сором. Йому було бридко стояти перед ними в цьому мундирі. Він почувався в ньому, наче бла-зень на похороні. Але він вимушений був зробити це за-ради них. Вибір був невеликий: в’язниця або мундир. В’язниця означала б переслідування дружини, матері і дочки. Всієї родини. Тепер Анні іноді здається, що батько помер уже там, на вокзалі в Дрездені, ще до того, як ешелон рушив під Сталінград. Вона не може уявити собі свого батька, який у когось стріляє...
Анна подивилась на океан. Ендрю ніде не було видно. Вона злякалась. Встала і підійшла о води.
—	 Ендрю! Ендрю, де ти, Ендрю?! — розпачливо кричала вона.
Несподівано він з’явився поруч.
—	 Я тут.
—	 Ендрю, прошу тебе, не роби так більше! Ніколи не роби, — шепотіла вона, жадібно цілуючи його обличчя і волосся.
Він обняв її. Притиснувшись одне до одного, вони йшли пляжем. 
Маршаллові Острови, атол Бікіні, близько полудня, неділя, 3 березня 1946 року
Анна прокинулась від дивного відчуття тривоги, прикрила повіки. Швидко сягнула рукою по сигарету.
На Бікіні починалася неділя. Для Нішми, Маттеуса, Рейчел і всіх інших у селі це не мало особливого значення. Для них понеділки, вівторки, четверги чи суботи відрізнялися від неділь лише службою в церкві. В усьому іншому дні тижня були схожими один на одного. Човни вирушали в море, жінки ткали циновки, плели кошики, патрали рибу, запікали її на багатті, діти плакали або сміялись, сонце сходило й заходило, люди вмирали і народжувалися як у четвер, так і в неділю. Дні тижня на Бікіні були чимось умовним.
Анна зарядила в фотоапарат нову плівку. Одяглась ошатніше, ніж звичайно. Взула черевички. Вперше відтоді, як прибула сюди, йшла пляжем у черевичках. їй здавалося неможливим прийти до церкви босоніж. Але для місцевих мешканців взуття відігравало зовсім іншу роль — воно захищало ступні від ран, опіків чи укусів. Тут усе було інакше, в тому числі й церковна відправа, яка була схожа швидше на святкову розвагу, ніж на священнодійство. Жінки оздоблювали квітами не лише вівтар. Вони вплітали у волосся гібіскуси й були вбрані дуже мальовниче. Всі радісно усміхнулись в очікуванні зустрічі з Богом. Для мешканців Бікіні Бог, про якого вони взнали від місіонерів, був не тільки християнським творцем і мудрецем, не лише Ісусом в оточенні апостолів, він був і в шкаралупі кокосового горіха, і в різнобарвному пташиному оперенні, і в мушлі на пляжі, і в подуві вітру, і в блакиті океану, і в кожній рибі, яку дарував їм цей океан. Вони прийняли християнство, принесене сюди місіонерами, але це зовсім не заважало їм лишатися язичниками.
Увійшовши до заповненої людьми церкви, Анна знайшла поглядом Маттеуса. Він сидів у першому ряду поруч з королем Джудою. Коли Маттеус обіцяв представити її своєму королю, вона думала, що це поважний, недоступний і владний чоловік. А король виявився маленького зросту, з великими рідкими зубами, які, здавалось, не вміщаються у нього в роті, з довгим розкуйовдженим волоссям, і мав такий вигляд, ніби щойно прокинувся чи, навпаки, кілька днів не лягав спати. Він нагадав їй спущеного, занедбаного жебрака з «Пенсільванія-стейшн» у Нью-Йорку. А от його дружина, що сиділа поряд з ним, мала вигляд набагато величніший. У неї були індіанські риси обличчя, і вона дивилася на всіх спогорда, наче справжня королева. Це Анну не здивувало. За час, проведений на Бікіні, вона встигла помітити, що тут владарюють жінки. І відчуття, що саме це — запорука спокою і гармонії, які панували на острові, міцнішало в ній з кожним днем.
Пастор виголосив коротку проповідь, урочистий пісне- спів заповнив храм і поплив над островом. Анна співала разом з усіма і думала про своє життя. Якщо у Нью-Йорку, змішавшись із юрбою, вона гналася гоном як навіже- на, то тут, на Бікіні, життя збігало в уповільненому темпі, тут люди приділяли більше уваги кожній її миті, яка ніколи не повториться. Тут на все вистачало часу. І всі готові були ділитися ним одне з одним, ніби найдорожчою річчю, яку тільки можна комусь подарувати. Лише тут Анна зрозуміла, як це важливо. Одного разу вона сиділа на порозі дому Рейчел, до неї підбігли дві маленькі дівчинки і мало не годину розчісували їй дерев’яними гребінцями волосся. їм подобалося доторкатися до світлого волосся, якого вони ніколи ще не бачили. У чотири руки, неквапом, вони вплітали в її зачіску квіти, приміряли їй вінки, заплітали коси і розпускали їх тільки для того, щоб з веселим сміхом накрутити світлі пасма на палець. Анна покірливо сиділа, не заважаючи їм, і плакала. У її матері теж був дерев’яний гребінець, і вона іноді брала його в підпіл до Лукаса, щоб його причесати.
Після служби барвиста весела юрба вихлюпнулась на площу. Чоловік у формі американських військово-морських сил уже стояв там. Він жестами підкликав до себе людей, обмінювався рукостисканнями з чоловіками й жін- ками, гладив по голові дітей, усміхався і перебільшено сердечно всіх вітав. І тут Анна помітила, що площу оче- пили озброєні солдати в касках. Досі американці на цьому острові були більше схожі на туристів, принаймні вони ніколи не носили з собою зброю. Сьогодні ж вони мали вигляд завойовників.
—	 Вітаю вас, вітаю. Зупиніться, прошу, на хвилину, сядьте, — говорив чоловік у формі, показуючи на кам’яні східці церкви.
Він підійшов до короля Джуди і обняв його. Потім вернувся на своє місце.
—	 Мене звуть Бен Вайєтт, я військовий губернатор Маршаллових Островів, — почав він.
У цей момент до Анни підбіг Маттеус і спершу схопив її за руку, та, побачивши, що вона взута, нахилився і почав струшувати з черевиків пісок, а потім, поплювавши на долоню, чистити їх. Вона подивилась на нього розчулено. Офіцер дочекався, поки на площі затихли розмови і настала цілковита тиша. Анна знову відчула дивний неспокій. їй не подобалось, коли люди у військовій формі вставали перед беззбройною юрбою і починали говорити. Коли таке траплялось у Дрездені, батько хапав її за руку, і вони поспішно йшли геть.
Офіцер розповідав про війну, що недавно закінчилася, про можливий напад, про Перл-Харбор, про демократію, про гонку озброєнь, про побоювання уряду Сполучених Штатів, про свободу, про особисту зацікавленість президента Трумена, про повагу американського народу до мешканців Маршаллових Островів і про прагнення людства жити в мирі. Наприкінці він сказав:
—	 Я приїхав, щоб попросити вас від імені президента Сполучених Штатів і всього американського народу на деякий час покинути острів. Заради благополуччя всього світу. Уряд моєї країни хоче провести тут масштабні випробування нової зброї. На благо всього людства і для вашого блага, щоб раз і назавжди покласти край усім війнам.
Анна завмерла, піднявши фотоапарат. Стара Кетрут міцно притиснула до себе внучку. Джуда озирався, ніби намагаючись прочитати на обличчях людей, що стояли довкруж нього, відгук на слова, які вони щойно почули. Анна не відривала очей від об’єктива. Робила один знімок за одним. Губернатор Вайєтт, фальшиво усміхаючись, розводить руками. Кетрут пильно дивиться на внучку, стара Еліні впустила ошатну торбинку.
Анна рушила вперед. Її черевики тонули в піску. Вона скинула їх і стала між місцевими мешканцями і Вайєт- том.
—	 Якщо я правильно вас зрозуміла, ви хочете, щоб мешканці цього острова зібрали добро і пішли геть зі своїх домівок, тому що ви збираєтесь проводити тут якісь випробування! — крикнула вона.
Вайєтт подивився на неї вражено, позадкував і міцніше затягнув ґудзь краватки.
—	 Хто ви така? — спитав він роздратовано.
—	 Ви хочете викинути цих людей з їхнього острова, з їхніх домівок, і провести тут випробування своєї зброї?! — кричала Анна дедалі голосніше і з усе більшою лютпо.
—	 Я їх не виганяю, я приїхав просити їх від імені свого уряду, від імені прези... — сердито заперечив Вайєтт.
—	 Просити?! — перервала вона його. — І тому площа очеплена озброєними солдатами, а неподалік кинув якір канонерський човен, якого ще вчора тут не було? Ви прибули просити їх! Ну звісно. Назвімо це проханням. А що як вони не погодяться? Я на їхньому місці ніколи не погодилася б! Ніколи! Ви чуєте?! Ніколи!
І вона рушила в бік Вайєтга. Двоє молодих солдатів загородили їй дорогу. Анна спробувала відштовхнути їх. Вони підняли автомати .Тоді вона відвернулась і побігла геть.
Вона бігла вперед. Бігла й бігла. Вперед. Однією рукою намагаючись спіймати маленькуЛукасовудолоню...
Анна забігла по коліно у воду, але раптом почула, як її кличе чийсь голос. Вона озирнулась, побачила, як Ендрю  
ворушить губами, проте не розчула його слів і повільно побрела до берега.
—	 Анно, що ти робиш?! — запитав він злякано. — Ти ж голісінька!
Він подав їй блузку, але вона в нестямі кинула її на пісок.
—	 Віддай мій апарат. Негайно віддай мій апарат! — кричала вона.
Він простягнув до неї руку. Вона схопила шкіряний футляр і подивилась йому в очі.
—	 Я помилилась, розумієш?! Помилилась...
Вона йшла вздовж пляжу, міцно притискаючи до грудей фотоапарат.
—	 Анно, ти гола, — повторив він і подав їй блузку.
Вона, не дивлячись на нього, наділа блузку.
—	 Не ходи за мною, Ендрю, не треба...
Вона забігла в барак, зачинила двері, сіла на ліжко. Її тіпало. Вона сховала обличчя в долонях і розридалась. У двері постукали, але вона не озвалась. До кімнати зайшов Ендрю.
—	 В цьому світі немає народу, який би значив менше, ніж цей, — сказав він з порога. — Це всього лише купка людей, погодься. Хіба можна порівнювати жертву, на яку їх просять піти, з тією користю, яку дадуть випробування? Цей досвід піде на благо всім. Не можна ж бути такою наївною, Анно, — додав він, намагаючись доторкнутись до її щоки.
Вона різко відкинула його руку.
—	 Я не знаю, що виграє від цього людство, Ендрю. Чхати я хотіла на людство, і в гробу я бачила всі його знання! Зате я точно знаю, що втратять Маттеус, його сестра і стара Кетрут і що зараз втратила я! — вигукнула вона і відвернулась.
Потім раптом рвучко встала, підійшла до Ендрю і подивилась йому в очі.
—	 Хіба тобі відомо, що таке втратити домівку? Ву-лицю, пекарню на розі? Хіба ти можеш уявити, як це, обернутись і побачити, що від твоєї домівки лишилася дошка?! Лише одна дошка! Хіба ти здатен зрозуміти, що відчуває людина, коли їй і цю дошку треба спалити, щоб зігрітися? Як воно буває, коли ти не знаєш, де твоє місце. Де завтра прихилиш голову? Знаєш ти це?! Чи знаєш ти, що таке війна? Ти знаєш, скільки горілки треба випити, щоб не чути стогонів матері, яка після бомбування по частинах збирає останки своєї дочки? Ти чув коли-небудь такий стогін?
—	 Перестань! Ти збожеволіла? Перестань!
—	 У мене немає сил, щоб пережити чергову катастрофу, Ендрю. Я хочу втекти звідси. Допоможи мені з транспортом, чуєш?! Ти можеш зробити бодай що-небудь для інших, а не лише для себе? Я хочу якомога швидше опинитись подалі звідси! — кричала вона, б’ючи кулаками по металевій рамі ліжка. — У мене немає сил, немає сил, — повторювала вона знову й знову. — А тепер іди. Я хочу лишитися сама.
—	 Анно, — він хотів підійти до неї.
—	 Іди! Чуєш?! Іди. І не пиши мені більше...
Маршаллові Острови, атол Бікіні, ранок, понеділок, 4 березня 1946 року
Скрутившись у клубок, вона лежала на ліжку. Потім встала, заправила нову плівку у фотоапарат. Пішла берегом до села. Острів був бточений кораблями. Вчора тут був тільки один, а сьогодні вже близько двадцяти. Молодий солдат попросив її не робити фотографій.
—	 Леді, не знімайте ці об’єкти, — повторював він, але вона вдавала, ніби не чує.
Нарешті, важко дихаючи, він підбіг до неї. Повторив ще раз:
—	 Не знімайте кораблі!
Вона подивилась на нього впритул і гарикнула:
—	 Я журналіст із «Тайме», і я сюди не на канікули приїхала! Це моя робота, ясно тобі? Du kann’s mich mal!
Почувши німецьку, він на хвилину онімів. Вона не стала чекати, поки він отямиться і пішла далі, не озираючись і продовжуючи фотографувати.
У селі було незвично тихо. Всюди снували люди, але ніхто не наспівував, як раніше. І не видно було жодної дитини. Анна підійшла до дому Нішми. Рейчел складала речі в кошики з пальмового листя — одяг своєї дочки, маленьку ковдру, тонку циновку, в якій вона її колисала. На кухні Нішма пакував посуд, горщики і риболовні снасті. Мовчки, в цілковитій тиші. Анна підняла апарат. Нішма помітив це і з розмаху кинув металевий горщик на дерев’яну скриню. Вона зробила черговий знімок. Потім підійшла до Нішми і обняла його.
—	 Що я скажу моїй дочці, коли вона спитає, де її дім?! — у відчаї крикнув він і вибіг з дому.
Анна подалася на пошуки Маттеуса. У батьківському домі його не було. Вона повернулася на пляж. Він був там. Вона підійшла до нього.
—	 Що це в тебе?
—	 Нічого, — відповів він, ховаючи очі.
—	 Ну скажи, що в тебе там?
—	 Вони велять нам забиратися звідси! — крикнув він.
—	 Я знаю, Маттеусе, я чула.
Вона сіла поруч з ним. Хотіла покласти йому руки на плечі, але він різким рухом відштовхнув їх.
—	 Вони хочуть, щоб ми забралися на Ронгерік. Там ніхто не живе, тому що там мало прісної води! На тому острові неможливо жити!
Хлопчик стиснув маленькі кулачки і злякано поди-вився на неї. Зараз він здавався таким маленьким.
—	 Чому вони не вб’ють нас зразу?! Як нам жити на острові, де живуть тільки мертві і демони? Нехай самі ідуть під три чорти! їх сюди ніхто не запрошував!
Анна притиснула його до себе. Він вирвався з її обій-мів і відбіг, кинувши те, що тримав у руці. Вона нахилилася подивитися, що це. Маленька черепашка відчайдушно мотала у повітрі лапками, марно намагаючись перевернутись. Анна підняла її і підійшла до Маттеуса.
—	 Обіцяй мені, що ти врятуєш її, будь ласка, — попросила вона, передаючи черепашку хлопчику, — я прошу тебе, Маттеусе, обіцяй мені. — А потім сіла поруч і сказала: — Знаєш, під час війни в Німеччині ми ховали вдома хлопчика. Він жив у нас під підлогою. Він був такий же безпомічний, як ця черепашка...
Маттеус узяв до рук черепашку і став ніжно гладити її панцир. Коли вони разом вернулися в село, Анна зні-мала знайомі обличчя. І прощалася. Увечері вони прийшли в дім Нішми. Рейчел усе повторювала, ніби мантру:
—	 Це ж тільки на час, тільки на час...
Маршаллові Острови, атол Бікіні, полудень, четвер, 7 березня 1946 року
Вранці Анна теж упакувала речі. Потім сіла біля вікна, закурила і в черговий раз перечитала лист від Ендрю. Насправді це важко було назвати листом. Просто записка: «Літак до Маджуро летить сьомого ввечері. Сьогодні опівдні всі мешканці острова залишать Бікіні. Ендрю Бредфорд».
Вона вийшла на пляж, подерла записку на дрібні клаптики і викинула їх у воду. Коли вони зникли у хвилях, повернулась і пішла в бік пристані.
Біля довгого трапа, що вів на корабель, юрмилися люди. Вони повільно піднімалися на палубу, несучи на плечах і головах мішки і кошики зі своїми пожитками.
—	 їдеш, містере? — запитала вона, стараючись стримати сльози. — Чоловіки іноді їдуть, але потім повертаються. Ти повернешся?
—	 Що ти говориш? Чому ти плачеш? Звичайно, я повернусь! — сказав хлопець по-німецькому.
Він узяв її руку. Поклав їй на долоню черепашку і, притиснувшись губами до її вуха, прошепотів:
—	 Відпустиш її сьогодні в море? У нашому місці? Пам’ятай! Тільки в нашому місці... 
Нішма взяв хлопчика за руку, і вони стали підніматися по трапу вгору. Анна стояла біля трапа і дивилася. Джуда розмовляв з офіцером у синій формі, що старанно записував щось на аркуші паперу.
— Сто шістдесят сім. Це все, Джудо? — почула вона.
Почулося скрипіння лебідки, яка піднімала трап. За хвилину пролунала корабельна сирена. Анна дивилась на людей, що з’юрмилися на палубі. Корабель відчалив. І раптом вони заспівали хором:
І jab ber emal, aet, I jab ber ainmon
ion kineo im litu
kin ailon eo ao im melan ie
Eier im jiktok ikerele
kot iban bok hartu jonan an elsp ippa
Ao emotlok rounni im ijen ion
ijen ebin joe a eankin
ijen jikin ao emotlok im le rim mad ie 
Анна стояла випроставшись і слухала, поки не затих останній звук. Потім, коли корабель зник за обрієм, вона підійшла до берега і ввійшла у воду. Розімкнула пальці. Черепашка відштовхнулася від її долоні і зникла у воді. У Анни перед очима стояло усміхнене обличчя Матте- уса...
Увечері вона з валізою в руці стояла на піску біля пальм, а трохи згодом літак уже набирав висоту. Анна дістала пляшку і складаний ніж, вправно відкоркувала пляшку, відкинула голову і стала пити просто нахильці. Нарешті, трохи заспокоївшись, взяла ручку і папір.
«Тут, на висоті, здається, що ти ближче до Бога. Я мушу тут напитися. Щоб цього Бога не проклинати. За те, що Він нічого не бачить і мовчить. Його не було в Дрездені, Його не було в Бельзені і Його не було сьогодні вранці на Бікіні. Його ніколи немає. Мабуть, Його немає взагалі. Я скучаю за Маттеусом, скучаю за Лукасом. Я скучаю за скрипкою. За нею особливо. Мені не вистачає тільки тебе. Це величезна різниця, Ендрю. Скучати я буду завжди, а не вистачатиме мені тільки тебе. Ти погана, лиха людина. Ти все нищиш».
Вона закрила ручку і сховала її в сумку. Піднесла до губів пляшку з вином. Потім схопила сумку, дістала звідти записник. Перегортаючи сторінки, згадувала острів, який приречений зникнути з лиця землі, перечитувала історії, які записала цими днями. Про дружбу, близькість, ніжність, спокій. Пере нею, наче кадри кінохроніки, поставали картинки: стара Кетрут, що плює червоною, мов кров, слиною, величезний лангуст у морській безодні, усміхнений Маттеус, хлопчаки, що «вивчають хвилі», повернення Нішми з риболовлі, переповнена людьми церква, ненависний Вайєтт, переляканий Джуда зі слізьми на очах, Рейчел з донькою на руках, дівчатка, що заплітають їй коси. Вона дістала зі шкіряного футляра фотоапарат. І стала відкривати касети і висмикувати з них плівку. Все це так і було. Все це вона запам’ятала. Все це вони знищать. Але вона не хоче мати з цим нічого спільного. Це залишиться в її пам’яті. Назавжди. Вона висмикувала плівки і кидала їх на підлогу. І раптом зрозуміла, що дуже стомилась. Порожня пляшка вислизнула з її рук. Вона заснула.
Впродовж усієї подорожі Анна перебувала в напівсні, знесилена й оглушена алкоголем. Маджуро, Гонолулу, Лос-Анджелес. Вона спускалася по трапу з рештою пасажирів, подавала квитки, сідала в черговий літак. І ось нарешті аеропорт Нью-Йорка. Стояв теплий вечір. Анна взяла таксі і веліла водієві їхати на Таймс-сквер. їй дивно було бачити метушню на вулицях і чути голосний перегук автомобільних гудків. Вона опустила очі й побачила, що на її черевиках ще лишилися піщинки з Бікіні.
Письмовий стіл мав такий же вигляд, яким вона його лишила. Зім’ята мапа Тихого океану. Аркуші паперу, списані почерком Стенлі. Порожня кавова чашка. Її улюблена ложечка на блюдці, ніби вона вийшла звідси вчора.
Сіла в крісло. Провела повільно пальцями по фотографії в альбомі. Встала і пройшла на кухню, принесла собі кухоль кави. У «машинному відділенні», як завжди, тріщали телекси. Анна виклала скручені спіралями засвічені плівки на стіл. Туди ж — кілька незасвічених касет і нарешті футляр з фотоапаратом.
Відійшла до вікна і закурила. У двері постукали, хтось увійшов. Вона не обернулась.
—	 Не слід стільки курити, Анно, — почула вона спокійний голос Артура.
Вона повернулась. Повільно рушила в його бік. По її обличчю котилися сльози.
—	 Вони справді хочуть висадити в повітря острів? — запитав Артур, обнімаючи її.
—	 Не знаю. Вони вигнали звідти мешканців. Посадили на корабель і вивезли. Розумієш? Витягли з домівок, загнали на корабель... А ті... тихо пішли, не кричали, не протестували, стояли на палубі і співали.
—	 А хто наказав їм виїхати? Що їм обіцяли?
—	 Вайєтт. Він обіцяв, що вони повернуться.
—	 А ще що? Грошову компенсацію? Він сказав, коли вони можуть вернутись? Вони що-небудь підписували? Ти бачила які-небудь документи?
—	 Ні. Вайєтт просто з’явився після церковної відправи і попросив, щоб вони поїхали.
—	 Він зачитав їм якесь розпорядження? — Артур явно починав злитися. — Яку-небудь заяву уряду Сполучених Штатів?
—	 Ні, нічого не читав. Він їх просто попросив...
—	 Попросив? Встав перед ними і попросив? Просто так? — спитав Артур, дратуючись чимраз сильніше. — Ти можеш усе це описати?
—	 Так.
—	 У тебе є це на негативах? Ти зняла Вайєтта? Зробила які-небудь знімки цього покидька? — кричав він дедалі голосніше.
—	 Зробила.
—	 Де вони?
—	 Не знаю. На моєму столі. Я напилася в літаку і частину фотографій засвітила. Мені було надто боляче, Артуре, нестерпно боляче...
Він міцно притиснув її до грудей. Підійшов до теле-фону.
—	 Максе, негайно сюди! Все облиш і приходь. Анна повернулась. До завтрашнього ранку у мене на столі мають бути всі її знімки з Бікіні. Чуєш? Усе. Все, що знайдеш на плівках. Включно із засвіченими, — сказав він рішуче. — Так! Ти не помилився. До ранку...
Шофер Артура відвіз Анну в Бруклін. На сходах біля дому Астрід її чекав кіт. Коли вона піднімалася сходами, він голосно нявкнув. Вона зупинилася. Кіт підбіг до неї і, муркаючи, став тертися об ноги. Вона взяла його на руки, міцно притиснула до себе і розплакалась...
Нью-Йорк, Манхеттен, дообідній час, понеділок, 1 липня 1946 року
Після Бікіні Анна знову проводила недільні дні в ре-дакції. За Дрезденом, Кельном і за всім «тим» життям найдужче вона сумувала саме у вихідні і рятувалася від цієї зажури, з головою поринаючи в роботу. А тепер для смутку була й інша причина. В редакції їй було легше переживати недільні дні. Тут були її фотографії, її книжки, її квіти в горщечках, її безладдя на столі і «її» рожевий холодильник на кухні. Тишу спорожнілого холу порушував лише стукіт телексів у «машинному відділенні». Коли Анні робилося самотньо, вона могла спуститися в лабораторію, до Макса. Макс Сікорський був тут завжди. І в нього завжди знаходився для неї час. Цієї неділі теж.
Після полудня вона пішла до нього, і вони разом про-являли знімки. Особливі знімки.
У суботу вранці вона зустрілася зі Стенлі і Доріс у Центральному парку. Було вітряно. Стенлі штовхав візо-чок, Анна й Доріс ішли за ним слідом і розмовляли. У Анни був з собою фотоапарат. Раптом Стенлі витягнув малу з візочка, взяв на руки і притиснув до себе. Доріс стрепенулась і підбігла до нього.
—	 Що ти робиш?! — вигукнула вона. — Ти ж її засту-диш!
А Анна почала фотографувати. Стенлі тікав, а Доріс його наздоганяла. Нарешті Стенлі зупинився. Вони стали навперебій цілувати немовля. Анна знімала. Підійшла ближче і знову знімала. Стенлі передав немовля Доріс. Підійшов і обняв Анну.
—	 А ти ж обіцяла, що не плакатимеш. Ми домовились, ти пам’ятаєш?
Так, вона обіцяла. Але там, у парку, вона плакала з ін-шої причини. Не від жалю до себе і не через Ендрю. Там вона плакала від радості.
—	 Я не плачу. Просто щось потрапило в очі...
У маленької Анни Бредфорд у Центральному парку очі були ще блакитніші, ніж у братів Бредфордів. І про- менистіші. Вони яскраво блищали навіть на чорно-білих фотографіях. Потім Анна і Макс проявляли інші знімки. З іншими очима, які теж блищали, тільки від сліз.
У суботу ввечері Анна домовилася зустрітися з Ната- ном. Вони збиралися піти на «Ніч у музеї». У травні мину-лого року вони не мали на це часу. А зараз, через рік, він, нарешті, знайшовся. Анна стояла на східцях музею «Метрополітен» і курила в очікуванні Натана. Він прийшов не сам. До його плеча притискалася молода жінка.
—	 Анно, дозволь познайомити тебе...
Жінка подала їй руку.
—	 Мене звуть Зоф’я, — сказала вона тихо.
Так і сказала: «Зоф’я». Найкращу подругу бабусі Мар-ти з Ополє теж звали Зоф’я. Не Софі, а саме Зоф’я. Вони увійшли до музею. Зоф’я погано говорила по-ан-глійському. Іноді, видно, сама того не помічаючи, пере-ходила на французьку. Тоді до розмови втручався Натан і допомагав їй. Вони йшли залами музею, і Анна думала, про що б розповідав її батько, якби був поруч. Вона не стільки розглядала картини, скільки фотографувала. Обличчя Зоф’ї. У якийсь момент Натан кудись відійшов, і дівчата посідали на лаву в центрі величезної зали.
—	 Натан мені багато про вас розповідав, — сказала Зоф’я по-німецькому. — Ви дуже добра людина...
—	 Ви й німецькою розмовляєте? — здивувалась Анна.
—	 Німецьку я знаю не гірше від польської. А може, й краще. Але Натан терпіти не може, коли я говорю по- німецькому.
—	 Звідки ви знаєте німецьку?
—	 З Кракова і Відня. Мій чоловік був віденцем. У Кракові ми розмовляли між собою німецькою, а з нашою донькою ще й польською. Він вважав, що це найважливі-ша в світі мова. І дуже гарна.
У Анни кольнуло в грудях. їй смертельно захотілося закурити. І вона закурилачДо них тут-таки кинулася де-бела доглядачка.
—	 Ви що, з глузду з’їхали?! — крикнула вона. — Не-гайно загасіть сигарету!
Анна струсила попіл у сумочку. Загасила сигарету об підошву і сховала недопалок у кишеню. Доглядачка пі-шла. Одна затяжка допомогла, більше й не вимагалось.
—	 Ви знаєте, що я німкеня? — спитала вона.
—	 Так, знаю. Натан розповів мені. Ви з Дрездена...
—	 Що сталося з вашим чоловіком?
—	 Німці вбили. Мого батька теж. У Моліданеку...
Анна встала. Повільно підійшла до наглядачки.
—	 Розумієте, я дуже залежна від нікотину і дуже нер- вуюся зараз. У цій залі нікого, крім нас, немає. Дозвольте мені закурити. Я буду струшувати попіл у сумочку. Лише одну сигарету. Будь ласка!
—	 У жодному разі. Тут багато творів мистецтва! — обурилася доглядачка.
Анна повернулася на лаву. Сіла поруч із Зоф’єю.
—	 Я не хотіла вас образити, — тихо сказала та. — Ви запитали...
—	 Ви мене анітрохи не образили. Я ненавиджу цих німців. Ненавиджу! — перервала її Анна. — Ваш чоловік був євреєм? — запитала вона, посмоктуючи сигарету.
—	 Так. А батько ні. Він був поляком, як і я. Це неправда, що вбивали тільки євреїв. У нашому таборі вбивали всіх. Росіян, поляків, австрійців, угорців, французів...
—	 У якому вашому таборі? — вигукнула Анна, не дав-ши їй закінчити.
—	 В Аушвіці...
—	 Ви вижили в Аушвіці?!
—	 Так. Я знала німецьку, французьку й польську, вміла друкувати на машинці. Працювала секретарем третього заступника коменданта табору.
—	 Секретар третього заступника коменданта табору. Ви були секретарем третього заступника коменданта табору, секретарем третього заступника... — повторювала Анна, мнучи сигарету. — Як звуть ваших дітей? — запитала вона тихо.
—	 Магдалена й Ерік. Магда померла в Аушвіці. Вона захворіла, і її одразу ж після приїзду в мене забрали. А Еріка забрав його батько, той самий комендант, коли тікав перед визволенням табору.
Анна встала з лави. Стиснула кулаки. Вона йшла і го-лосно лаялась. По-німецькому. Закурила й повільно пройшла мимо доглядачки. їй було начхати на всі ці твори мистецтва. Вона зараз навіть хотіла, щоб доглядачка кинулась на неї. Вона була готова душити її, бити кулака-ми і ненавидіти. Зараз вона могла тільки ненавидіти. Ко-гось реального, а не тільки цього коменданта з Аушвіца.
Але доглядачка лише глянула на неї із співчуттям і знева-жливо повернулася до неї спиною.
Анна вдивлялася в кювету. Там повільно проявлялося Зоф’їне обличчя. Величезні усміхнені очі, повні сліз, хоча вона зовсім не плакала. Анна ніби знову чула її голос: «Магда померла в Аушвіці. Вона захворіла, і її забрали у мене одразу ж після приїзду...»
Вона повернулася в офіс. О двадцять третій годині радіостанція Сі-бі-ес передала лаконічне повідомлення:
Сьогодні вранці, ЗО червня 1946року, збройні сили Сполучених Штатів Америки успішно провели випробування атомної зброї на атолі Бікіні. Бомба потужністю 23 кілотонни в тротиловому еквіваленті, скинута з бомбардувальника Б-29, вибухнула на висоті 520 футів над землею. Результати випробування будуть відомі за кілька днів. Радянський Союз висловив рішучий протест, який було передано сьогодні послу Сполучених Штатів у Москві...
Анна встала зі стільця. Заплющила очі. Як тоді...
Відвернувшись від священика, вона нахилилась і простягла руку до одного з каменів, що валялися на підлозі. Вибрала найбільший, який могла втримати. Повернулася і щосили пожбурила його.
Вона взяла горщик з квіткою і швиргонула ним у шафу. потім підійшла і стала з усіх сил копати шафу ногою...
Додому Анна повернулася після півночі. Дорогою, посередині Бруклінського мосту, вона опустилась на асфальт, спираючись ногою на перила, і плакала.
Вранці в понеділок вона сіла на підвіконня і довго дивилася на лаву в парку, потім пішла в душ. Холодна вода стікала по її тілу. їй хотілося замерзнути і забути Ендрю. Змити його доторки. Нічого не відчувати.
Зі станції на Таймс-сквер вона пройшла до Медісон- авеню. На розі 48-ї вулиці увійшла до пекарні. Сюди вони якось заходили з Максом. Тоді їй принесли молока і булочку з дріжджового тіста, як у бабусі Марти. Анна сіла за столик у кінці зали. За хвилину до неї підійшла молода жінка.
—	 Принести вам молока? — спитала вона.
—	 Звідки ви знаєте, що я хочу молока? — здивувалася Анна.
—	 Ви в нас уже були одного разу. Тоді ви роздивлялись фотографії...
—	 Так, справді. Принесіть, будь ласка, молока. Гарячого. І булку. Звичайну булку з маслом.
Анна сиділа і вдихала знайомий аромат, такий самий, як у дрезденській пекарні, що на перехресті Грюнер і Циркусштасе. По неділях мама посилала її туди по булочки, а потім вони без поспіху й спокійно снідали. Анна обожнювала недільні сніданки в їхній квартирі на Грюнер...
Вона дивилася крізь вікно пекарні на людей, що по-спішали на роботу. Був сонячний літній ранок. Відчувалося, що день буде жарким. Раптом вона побачила Доріс, яка повільно котила перед собою дитячий візок. Анна згадала, що саме сьогодні Стенлі збирався показати всім у редакції свою доньку. Анна підхопилась і вибігла на вулицю.
—	 Доріс! — крикнула вона.
Доріс взяла немовля з візка, і вони увійшли до булочної.
—	 Доріс, тут можна випити справжнього молока! Тобі замовити? — спитала Анна.
—	 Молока мені вистачає. Я сама останнім часом як ходячий молокозавод. Замов мені краще кави. З цукром.
Бородатий чоловік за стійкою крикнув:
—	 Жаклін, як там молоко?
Офіціантка підійшла до них. Вона уважно подивилася на Доріс, що знімала чепчик з голови немовляти.
—	 Стенлі вважає, що мені зараз не можна пити каву, — говорила Доріс, не звертаючи увагу на офіціантку. — Мовляв, трую дитину. Уявляєш? Так і сказав. Він просто з’їхав з глузду останнім часом... — додала вона.
Анна помітила, як тряслися руки в офіціантки, коли вона ставила кухоль з молоком на столик.
—	 Можна мені потримати вашу крихітку? — попросила раптом офіціантка, звертаючись до Доріс. — У неї такі дивовижні блакитні очі.
Доріс підняла голову й усміхнулась.
—	 Це в батька, — сказала вона.
—	 Я знаю, — ледь чутно відповіла офіціантка, обережно доторкаючись до голівки дитини.
За хвилину вона пішла. Анна й Доріс перезирнулись, знизали плечима і повернулися до розмови. Анна була голодна. Помітивши, що тарілочка з її булкою стоїть на прилавку, вона встала і, лавіруючи між столиками, рушила по неї. Якийсь чоловік відірвав погляд від газети, зняв окуляри в роговій оправі і квапливо сховав ноги під столик. Анна глянула на газету, яку він поклав поряд з капелюхом. Помітила заголовок «Нью-Йорк Тайме» і чорну пляму на першій шпальті. Вона взяла газету і розгорнула її, впустивши капелюха на підлогу. Вся перша шпальта була чорною. І лише одне слово на чорному тлі: «Бікіні»...
—	 Артур... — прошепотіла вона.
—	 Мене звуть не Артур. Ви мене з кимось переплутали, — спокійно відповів чоловік, усміхнувшись.
Анна повернулася до Доріс. Тремтячою рукою витягла з гаманця кілька банкнот, поклала їх поряд з недопитим кухлем молока.
Міцно стиснувши руку в кулак, підняла її над голо-вою. Відчувала радість. Але передусім вдячність. Вели-чезну вдячність.
— Пробач, Доріс. Мені треба терміново піти. Пробач... Вийшовши з пекарні, вона побігла.
Вона бігла щораз швидше. Як божевільна. Міцно стискаючи /Іукасові руку. Потім раптом випустила її. Він біг поруч і усміхався. У нього були величезні, чорні, як вугілля, зіниці щасливих очей. Він випередив її, і вона зупинилась. Дивилась, як він зникає в юрбі. І раптом почула скрипку... 
Вишневський Януш Леон БІКІНІ
Роман
З польської переклали Саган Василь та Попсуєнко Юрій
Обкладинка Задорожної Наталії Валентинівни
